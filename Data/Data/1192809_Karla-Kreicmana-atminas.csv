File-ID,Transcribed Text
1192845,"08.02.1983.
Sētas taisīšana uz ganībām.
Lopu ganības Bēkas mājām bija tālu projām no mājas. Ganību bija starp gabalā aiz Meršu mājām, vairāk nekā  kilometru no mājām. Uz tām veda ganu ceļš, jeb kā toreiz teica sētstarpa. Lai varētu lopus uz ganībām aizdzīt  gar abām ceļa malām bija jātaisa sēta (žogs). Sētu taisīja no egļu kārtīm un mietiem. Sētu taisīja: iesita divus mietus, iepina kārklu klūgas (rīkstis). Divās vietās starp mietiem un ielika lažā kārtis. Sētas taisīšanai  vajadzēja daudz kokmateriālu, kārtis un mietus. Ziemā no meža saveda kārtis un mietus.
Pavasarī pēc sējas sāka maija beigās  sētas taisīšanu-labošanu, jo pa ziemu sēta bija vairākās vietās sabojāta. Mieti un kārtis sapuvušas un pati sagāzusies. 
Tā bija jāatjauno. Tas prasīja daudz darba.  Lopus ganīja arī uz papuves laukiem un pēc pļavas nopļaušanas arī uz pļavas. Rudenī slaucamās govis sēja ķēdēs uz āboliņa atāla, lai ietaupītu materiālu.  
Tad ap 1950. gadu iegādājās dzeloņstieples un pie Meršu mājas zemi sētu taisīja no dzeloņstieples. Ganībām izmantoja purvu un kalniņus arī Meršu mežā. Pārējo zemi gar Juldurgu izmantoja kā pļavu daļu arī kūdras griešanai."
1192843,"Ceļa abās pusēs grāvjos bija ik pa 10 metri jāizsprauž skujas, lai redzētu kur ir ceļš un braucēji, sevišķi naktī, nenomaldītos. Pavasarī kad sniegs sāka kust, bija sniegs jānovāc no ceļiem, kur tas bija saputināts. Arī ziemā ja bija dziļš sniegs uz ceļa radušās kāpas bija jānolīdzina.
05.02.1983
    Kartupeļu novākšana.
Kartupeļus Beikās auzēja 1-1,5 ha (4-5 pūrveitas). Audzēja sekojošas šķirnes: mazie zilie, agrie rožu, sarkanie vēlie Hera Tapers, arī baltie vēlie. Galda vajadzībām audzēja  agros rožu un mazos zilos. Lopbarībai un spirta brūzim sarkanos un baltos.
Rudenī uz spirta dedzināšanu (Endzelē) veda Sarkanos un Baltos, jo tiem bija  augsts stērķeles procents 20 – 22%. Kartupeļus izmantoja galveno kārt cūku nobarošanai, deva arī govīm. Kartupeļus stādīja pēc āboliņa vai miežiem. Kūtsmēslus reti kad deva. Kartupeļu raža bija diezgan laba. Zemi rudenī uzara, pavasarī pārara. Vagas uzara ar spīļu arklu un ar to pēc stādīšanas arī aizara. Deva arī minerālmēslus: sperfosfātu un kālija sāli."
1192834,"07.01.1982. 
Reņģēs braukšana
Senāk jau lauciniekiem uzturā daudz lietoja siļķes un reņģes.  Veikalos tās varēja vienmēr dabūt, bet lai iznāktu lētāk, tad daudzi lauksaimnieki paši brauca ar zirgu uz jūrmalu pēc reņģēm: uz Ainažiem vai Salacgrīvu. 
Arī mans tēvs gandrīz katru pavasari brauca uz jūrmalu pēc reņģēm. Tas bija cara laikos pirms pirmā pasaules kara ap 1905. -1913. gadam. Arī es esmu  braucis vienu reizi uz jūrmalu pēc reņģēm. Tas bija pēc okupācijas laika: tad brauca ar Rūjienas pienotavas smago automašīnu, mēs bijām vairāki lauksaimnieki. Atvestās reņģes izķīkāja, iesālīja un tad lietoja visu vasaru uzturā. Braukšana parasti notika pēc sējas maija beigās vai jūnija sākumā.
Manas gana gaitas
Katru gadu mūsu mājās bija algots gans vai gane, kuri ganīja mūsu ganām pulku – govis un aitas. Bija dažu gadu arī cūkgans, kurš ganīja cūkas. Es arī gāju ganos vienu vasaru, tas bija 1916. gadā. Ganāmpulks bija apm 15 govis un aitas ar jēriem apm 30. Jāgana bija uz papuves lauka un ganībās. Tās bija tālu aiz Meršu mājām. Ganam no rīta iedeva līdzi brokastu maisu un arī pudeli piena. Vakara cēlienam iedeva maizi un pienu launagam. Cūku gans parasti dzina aitas uz ganībām un govju gans govis. Arī pusdienās cūku gans gāja uz ganībām pēc aitām un tās dzina mājās pirms govīm lai tās nesabradātu aitas."
1192841,"12.02.1983.
    Audumu balināšana
Kad noauda linu un pakulu audeklus  tad tie bija jābalina. Vispirms šos audumus iemērca pelnu sārmā tad izvārīja un tad izklāja uz sniega lai pavasarī saulē un vējā balinājās. Tā tos noturēja vairākas dienas. Vēlāk tos klāja uz zāles lai rasā un saulē turpinātu balināties. Pēc šādas balināšanas tie kļuva balti un no tiem varēja šūt kreklus, bikses un palagus. 
12.02.1983.
   Āboliņu sēšana pavasarī 
Āboliņu sēja tikai uz ziemāju rudziem un ziemas kviešiem. Sēšanu izdarīja agrā pavasari, kad zeme bija tikko atkususi, dažreiz vēl pa salu kad no rītiem zeme vēl sasalusi, jo  vēlāk sējot āboliņa sēkla  nesadīga. Jo tā palika uz zemes virsas neiestrādāta. Vēlāk ar rudzu  zelmenis sazēla un  sēkla netika līdz zemei .Sēšanu izdarīja no rītiem agri, kad nebija vējš un zeme dažreiz bija uzsalusi. Pirms sēšanas bija lauks jāsabiržo slejās  tās iezīmēja ar salmiem tos nedaudz izkaisot pa vienam salmam 5-6 soli bija birzes platas.
Uz zaļo rudzu zelmeni labi  varēja saskatīt salmu rindu.
Uz 1 pūru iesēja ap 20 mārciņām āboliņa sēklu. Pielika sēklai arī 4-5 mārciņas timotiņa sēklu.
Kad sēšanu izdarīja vēlāk kad rudzu zelmenis jau sāka iezelt tad biržošanu veica pa rasu ar slotu velkot."
1192837,"papuves laukiem rūpīgi nolasīja visus akmeņus un noveda malā un arī pie mājas. Akmeņu kaudze pie kūts ir radusies pamazām saliekot no lauku akmeņus. Arī no āboliņu laukiem nolasīja visus akmeņus. Tāpat arī no vasarāju sējumiem.  Dažas kaimiņu saimniecības lielos akmeņus nogremdējuši zemē blakus akmeņiem izrokot bedri un tad to akmeni tanī ieveļot. Tā darīja Meršu saimniecībā un arī citās. Bēkas tādam veidam nepiebiedrojās. Lielu akmeņu vešanai bija speciāli rati. 
31.03.1982.
   Dažādu lietu aizdošana kaimiņiem.
Daudz un dažādas lietas tika aizdotas kaimiņiem. Tāds lietas bija: kāpostu ēvele, cūku plucināmā sile, svari, maisu vāģīši, alus mucas, aužamās ķemmes, (šķieti) sera rati, salmu segas, arī zirgi pie kuļmašīnas, visvairāk tika aizdots tuvākajiem kaimiņiem Čāmas (tagad Saktas) Meršiem, Jaunmūļām, Kalēju Lungām un arī Bēkas saviem kaimiņiem aizņēmās dažādas lietas kā sera ratus, zirgus u. c."
1192833,"Kāzas bija plašas: tēvs un māte kāzās saņēma daudz dāvanu: tēvs sudraba kabatas pulksteni, tas man bija līdz 1987. gadam un gāja labi, kamēr nopirku rokas pulksteni. Vēl bija dāvanā sienas pulkstenis, kafijas servīze (porcelāna) 12 pers. Un vēl daudz citu. Galda lampa, ērkalēti galdauti un arī tādi paši bija aizkari. Sienas sega ar zirga galvām (kamanu sega), kura vēl tagad ir. 
Kublu mājās nebija neviena, kas te saimniekotu, jo tās meitām nebija pēcnācēju, apprecējās gan, bet vēlu un bērnu nevienai nebija, tikai manai mātei. 
Kublu mājas tad pārņēma ciema izpildkomiteja. Sākumā tur dzīvo 4 ģimenes.
07.01.1982.
Ķoņu veikala dibināšana
Agrākos laikos laukos bija maz veikalu. Bēkām tuvākais veikals bija Naukšēnu pagasta Dolēs pie vējdzirnavām 4 km no Bēkām. Kad vēl biju mazs es negāju pat skolā mani sūtīja uz šo veikalu pēc dažādām sīkām lietām: raugu, sērkociņiem un citiem. Ķoņu pag nebija neviena veikala. Ķoņu pag iedzīvotāji tad lūdz lai Rūjienas patērētāju biedrība tiem ierīkotu arī šeit. Rūjienas patērētāju biedrība tad arī ierīkoja Ķoņu krogā pie Rūjas upes veikalu. Tas bija ap 1925. gadu vai 1926. Šis veikals pastāvēja līdz 1944. gadam. Pēc kara atkal šo veikalu atjaunoja un tagad tas darbojas līdz šai dienai."
1192828,"Divi āboliņu nesa un novietoja pantos vai sliktās.  Divi strādnieki piemīņāja pantu. 
22.03.1981.
Mežs – birztala
Manam tēvam uzsākot saimniekot 1899. gada pavasarī, Bēkas mājai meža nebija nemaz, izņemot nedaudz alkšņu un kārklu krūmu gar upītes Juldrugas malas. Visu kurināšanu un būvmateriālus vajadzēja vest no valsts mežiem. Veda no Naukšēnu meža pie Bodnieka un Lāriņa mežsargiem gan arī no Ķoņu pagasta mežiem. Miltiņu un Pollīšu mežiem. Dažreiz arī no Lodes mežiem. Katru rudeni pirms sniega uzkrišanas sacirta valsts mežos ap 30-40 vezumu žagaru. Kad uzkrita sniegs, tad veda mājās. Kurināmo materiālu vajadzēja daudz… pie kulšanas tvaika katla kurināšanas, labības graudu un linu stiebriņu žāvēšanai, dzīvojamās mājas apsildīšanai, pirts kurināšanai katru sestdienu un citām vajadzībām. Kurināšanai sagatavoja arī kūdru… tālajā purvā aiz Meršu mājām. Katru gadu sagrieza ap20-25 tūkstošu gabalu kūdras ķieģelīšu. Tos izžāvēja, daļu tūliņ pārveda mājās, bet lielāko daļu novietoja tur pat uzceltā šķūnīti. Un tika ziemā pārveda mājās. Iznāca ap 50-60 vezumu kūdras. To izlietoja tvaika katla kurināšanai, graudu un linu žāvēšanai un arī dzīvokļa apsildīšanai. Dedzināmo malku sagatavoja valsts mežā katru gadu 10-25 steri. Arī būvmateriālus katru gadu sagatavoja ap 10 sterus dēlīša malku un arī baļķus dēļiem. Un remonta vajadzībām. Bērzu birztala pa šiem gadiem izauga kupla un 1972. gadā kolhozs to nocirta: ieguva 60 m3 finiera baļķu un 240 sterus malkas."
1192836,"atļauts linus mērcēt, jo tad samaitāja ūdeni un tad bija kaitīgi zivīm un vēžiem. Vajadzēja rakt mārkus. Tika izrakti 6 linu mārki pie upītes pļavas līcī ap 200 metri no ceļa tilta uz ziemeļu pusi. Katrs mārks bija 6-8 metri garš un 4-5 metri plats. Dziļums uz leju 1-1,5 m. Ūdeni ielaida mārkos no upītes Juldurgas. To tad aizdambēja un ūdens pārpludināja pļavu un ietecēja arī mārkā. Linu stiebriņus pēc atpogaļošanas salika maisos, pārlika virsū alkšņu žagarus un tos noslodzīja ar akmeņiem. Lini mirkst 1-3 nedēļas pēc linu apstrādes. Tad tos izcēla ārā, izstādīja uz lauka un žāvēja. 
31.03.1982
    Akmeņu novākšana no laukiem.
Agrāk Bēkas mājās laukos ir bijuši diezgan daudz akmeņu, gan lieli, gan mazi. Daudz akmeņu novākti ceļot saimniecības ēkas: kūti, riju, un pirti un citus. Lielos akmeņus pirms novešanas no lauka saspridzināja iekaļot tanīs caurumu, un tās  piepildīja ar spridzināmām vielām. Akmeņu spridzināšanu laukos un pļavās veica ap 1907-1908 gadu. Tad laukos un pļavās saspridzināja un tos noveda no lauka. Bija speciāli akmeņu spridzinātāji. Arī mazos akmeņus novāca no lauka. Katru gadu no"
1192827,"turpinājums no pirms p. lpp.
iearšana. Bija divi arāji ar divjūgu arkliem. Pēc aršanas papuves lauku noecēja. Vasarā vēl vairākas reizes ecēja. Divas reizes kultivēja ar atsperu ecēšām. Augusta mēneša pirmajā dekādē izdarīja papuves kārtošanu- pāraršanu ar divjūga arklu. Pēc aršanas lauku noecēja divās kārtas. Tad uzsēja minerālmēslus: lietoja tomasa [superfosfāts - piezīme] miltus un kālija sāli. Dažreiz arī superfosfātu. Rudzu sēju izdarīja septembra pirmajā nedēļa. Līdz Bērtuļu diena t.i. 6. septembrī. rudzus visus obligāti apsēja. Z kviešus sēja nedaudz apm 1 pūrvietu t.i. 0,32 ha. Līdz ziemas sākumam rudzi tad paspēja labi sazelt un tad arī vienmēr labi pārziemoja. 
b) āboliņa novākšana
Āboliņa lauku platības Bēkās bija 8-10 ha. Līdz 1919. gadam kad vēl nebija zāles pļaujmašīna iegādāta, āboliņu pļaušana mašīnu dabūja no Ķoņu pag. Lejas Kliņģeru mājas saimnieces – Bērziņas un zirga grābekli dabūja no Naukšēnu Bolles mājas. 1920.g Bēkās iegādājās zāles pļaujmašīnu, zirga grābekli un rindu sējmašīnu. Nopļauto āboliņu 1-2 dienas apžāvēja un tad sagrāba ar zirga grābekli un salika garā zārdā vai arī gubās (gubas 100-150 kg). Parasti strādāja: viens brauca ar zirga grābekli, viens vīrietis saslēja stumburus gubām, viens vai divi vīrieši krāva āboliņu gubās un viena sieviete piegrāba. Pēc pāris nedēļām kad āboliņā bija gubās izžuvis to saveda mājās uz ēkas augšam un šķūnī. Vešanā piedalījās 2-3 pajūgi. 1 vai 2 vīrieši krāva no gubām āboliņu vezumā, viens veidoja vezumu un viena sieviete piegrāba. Mājās viens vīrietis cēla āboliņu no vezuma uz ēkas augšu."
1192832,"Manas mātes agrākā dzīves vieta Ēveles Kublos. 35 km no Bēkām. 
Mana māte Ida Paulīne Brambate ir dzimusi 1878. gada 17. septembrī pēc vecā kalendāra jeb pēc jaunā kalendāra 29. septembrī 1878. gadā ēveles Kublos. Uzvārds bija Brambats. Brambatu ģimene sastāvēja – tēvs Indriķis, māte Madala un meitas Minna, Emma, Zelma un Ida (mana māte). Kublu mājas bija vidējas, zeme bija vidēji laba, pļavas bija sliktas daļa no tām starp gabals apm 10 km tālu tīrelī pie Sedas. Dažu vasaru kad Seda pārplūda pļavas nemaz nevarēja pļaut bija applūdušas. Arī siens tad bija ļoti slikts: grīslis. 
Ēkas bija labas. Dzīvojamā māja celta 1889. gadā: 4 istabas un lieli … Apakš dzīvojamās ēkas bija arī pagrabs. Mājai bija arī veranda. Dažās istabās bija krāsotas grīdas. Klēts bija laukakmeņu mūra. Zem klēts bija pagrabs. Arī divas kūtis bija mūra un arī vāgūzis. Rija ar piedarbu arī bija mūra. Kūts bija koka būve. Mājas pļavā bija arī viens siena šķūnis. Bija 4 darba zirgi, 6-7 slaucamās govis un jaunlopi un zosis. Mātei pūrā bija 2000 rubļu zelta naudā, viens zirgs un vāģi, 2 slaucamās govis, 20 gultas segas  darba veļas un galdautu. Kāzas notika 1900. gadā 13. februārī ēveles Kublos. Laulāšana bijusi ēveles baznīcā."
1192829,"1993. gadā kolhozs tajā vietā iestādīja eglīšu mežu. 
22.03.1981.
Kuļmašīnas pirkšana
Līdz 1900. gadam visi zemnieki kūla labību ar spriguļiem: rudzus ar spriguļiem, bet vasarāju labību ar ruļļiem. Daži kūla arī ar gepeļiem: zirgu spēka darbināmā kuļmašīna to te izkūla gan labību bet te bija kopā ar pelavām. Tad to vētīja ar vēju. Ar tvaika spēku darbināmas kuļmašīnas parādījās tikai sākot ap 1890. gadu. Pirmā kuļmašīna ar tvaiku darbināmu iegādājās Bēkas kaimiņi: Ullas, Beigoti un Lāņjēkas kopīgi. To viņi nopirka 1892. gadā. Tā nokūla labību arī vēl citām saimniecībām. Tēvs to izmantoja sākot ar 1893. gadu. Tā ļoti atviegloja labības kulšanas darbus rudenī. Pamazām arī citas saimniecības apvienojās un kopīgi 4-5-7 saimniecības iegādājas tvaika kuļmašīnas. Ar tām nokūla savu saimniecības labību un arī vēl kaimiņu saimniecībām. Tās bija pārvietojamas ar zirgiem. Jūdza 6-8 zirgus un tad veda no mājas uz māju. Ķoņu pag. pavisam līdz pirmajam pasaules karam bija 4-5 šādas kuļmašīnas. Bet lai nokultu visām Ķoņu pagasta saimniecībām labību pagāja diezgan ilgs laiks. Jo labību pa lielākai daļai kūla no lauka, jo labības šķūņu tad vēl nebija. Kult varēja tikai sausā laikā. Kulšana rudeņos ieilga līdz oktobrim un pat novembra mēnešiem. Mans tēvs tad nolēma, ka jāiegādājas tvaika kuļmašīna kopā ar kaimiņiem. Tad 1910. gadā kopā ar Čāmas (Saktas) saimnieku Jāni Krastiņu un Bedrīšu saimnieku Sīmani Roķi viņi nopirka tvaika kuļmašīnu: Angļu firma Ransomes Sims Džetos."
1192840,"23.01.1983.
     Telefona ierīkošana
Telefonu Ķoņu pagastā ierīkoja 1939. gadā vasarā. Telefonu centrāle bija Ķoņu krogā jeb Tilta krogā blakus veikalam. Pavisam bija 30 abonementi. Ķoņu pagasta Beķās bija Ķoņi 9. Telefons pastāvēja līdz 1944. gada  rudenim kad ienāca krievu karaspēks, tad izpostīja telefona centrāli un atjaunoja tikai ap 1979. gadu, bet  tad Bēkās vairs nerīkoja telefonu, jo tas maksāja ļoti dārgi.
31.02.1983.
    Zivju zvejošana Juldurgā
Pavasarī pēc plūdiem sākās zivju zveja. Galvenie zvejas rīki bija žebērklis (cērtamais), šmaugi un murdi. Saulainās dienās gāju gar Juldurgas malu un kad ieraudzīju kādu zivi tad ar žebērkli aizcirtu. Lietojām arī no zirgu astes astriem pagatavotu šņori to piesienot kārts galā: To lietoja galvenā kārtā līdaku ķeršanai. Juldurga bija šādas zivis: līdakas, raudas un lucas (vēdzeles). Lietoja arī no tīkla pagatavotu būri. Zvejot gājām gar Juldurgas malu, dažreiz līdz pat tās ietekai Rūjā. Un Rūjā zvejot mēs negājām. Daudz zivju jau nedabūjām, 5-6 līdakas, kādus 2-3 lucas un dažreiz arī kādu raudu. Vēžot gājām arī, bet reti. Vēži jau bija Juldurgā daudz."
1192844,"Mēslus sēja uz vagām. Augšanas laikā kartupeļu labi apkopa. Pāris reizes noecēja ar koka ecēšiem un 3-4 reizes izvagoja.
Tā kā kartupeļi lauki bija tīri no nezālēm. Kartupeļus stādīja ap maija vidu. Novākšanu  izdarīja septembra beigās vai oktobra sākumā. Vāca ar rokās izarot ar spīļarklu. Dažreiz arī lietoja kartupeļu rokamo mašīnu. To aizņēmās no kaimiņiem. Kartupeļu vācējus veda no Rūjienas. Ieziemoja kartupeļus uz lauka stiepās. 
Apklāja ar sausiem rudzu salmiem un apklāja ar zemi. Ziemā, lai aizturētu sniegu uz stiepām uzveda slapjus salmus, lai aizturētu sniegu. Aprīlī, kad zeme apžuva un iestājās silts laiks, strīpas atrausa un kartupeļus pārlasīja. Parasti kartupeļi vienmēr bija pārziemojuši , sēklas kartupeļus no… piedarbā, bet ēšanai paredzētos – pagrabā.
08.02.1983.
    Braukšana uz Igaunijas tirgiem. 
Gada tirgi bija tādi, kurus noturēja katru gadu noteiktā datumā. Tādi tirgi bija Rūjienā un arī Igaunijā. Tirgos veda pārdot zirgus, govis, aitas un arī lauksaimniecības ražojumus. Igaunijas tirgos esmu braucis kopā ar tēvu vairākas reizes.
Tas bija cara laikos, pirms pirmā pasaules kara, kad nebija robeža slēgta ar Igauniju. Vienmēr braucām uz Karksi Nuiju, veda pārdot govis un buļlus. Tas bija ap 1910. vai 1911. gadu. Šie tirgi bija septembra mēnesī. Citā reize braucu uz tirgu Torvā, pārdot ābolus. Tas arī bija septembrī. Izbraucām vakarā, lai otrā rītā laikus nokļūtu tirgū. Tirgū bija daudz ļaužu, bet es nesapratu to valodu."
1192839,"29.01.1983.
   Šūpoles Lieldienās
Lieldienu svētkos vārīja olas un tās krāsoja. Kāra arī šūpoles. Kad mēs vēl bērni bijām mazi, tētis mums šūpoles taisīja virtuvē, kur bija griestos āzes (āķi), jo ārā bija diezgan vēss. Pieaugušie gan kāra šūpoles rijas paspārnē bet ārā ja bija silts pavasaris tad Liepās dārza malā. Kad mēs bijām drusku paaugušies lielāki tad arī mēs šūpojāmies šūpolēs Liepās. Šūpoties nāca arī no kaimiņu mājām. Lieldienas svinēja trīs dienas. Cepa baltmaizi un darināja alu. Brauca arī ciemos pie radiem.
29.01.1983
    Olu krāsošana.
Lieldienās vārīja olas un krāsoja. Olas krāsojas ar sīpolu mizām, arī alkšņu mizām vai pirts slotu lapām. Dažreiz arī  no veikala pārveda olu laku. Krāsotās olas mēs mainījām ar kaimiņiem. Ciemos braucot arī olas ņēmām līdz un tās mainījām. 
Katru gadu jau turēja 10-15 vistu un olas nekad netrūka. Vistas turēja tagadējā malkas šķūnī un ziemu kūtī. Zosis un pīles neturēja."
1192835,"Siena laikā dažas dienas ganos gāja arī mans brālis Rihards man tad bija pļavā jāved gubiņas pie šķūņa. Pēc pļavu nopļaušanas un kad atāls bija ataudzis, tad govis ganīja arī uz pļavām un arī uz āboliņa atālu. 
Aitu mazgāšana
Katru gadu aitas cirpa 2 reizes. Pavasarī un rudenī. Pirms aitu cirpšanas pavasarī aitas mazgāja Juldurgā nelielā līcī. Apm 200 m uz rītiem no linu mārkiem. Mazgāšanu veica mana māte un kalpones. Aitas pēc mazgāšanas turpat paganīja saule un vējā lai apžūst. Mazgāšanu veica siltā saulainā dienā maija mēnesī. 
25.03.1982.
Linu mārki
Pēc māju iepirkšanas 1892. gadā katru gadu bankai bija jāmaksā 300 zelta rubļi par aizdoto naudu mājas pirkšanai + vēl procentes. Vajadzēja daudz naudas arī nodokļiem un darba spēka algošanai. Ienākumus tad guva no mājlopu pārdošanas, labības pārdošanas un liniem. Lini un linsēklas bija tad galvenais naudas avots saimniecībai, jo pienu tad vēl nepārdeva. Bija tikai pašu uzturam. Linus sēja vienu lauku. 6 laukus sējas kārtā. Viens lauks bija 7-8 ha. Linu mērcēšanai vajadzēja ūdeni. Upītē nebija"
1192842,"04.02.1983.
     Matu griešana.
Matus mums bērniem apgrieza tēvs mājās ar šķērēm. Vēlāk nopirka matu griežamās šķēres, kuras gan nebija diez cik labas. Matus grieza viscaur vienāda garuma. Griezums iznāca diezgan nevienāds un skolā par to citi skolēni zobojās. Bet pie friziera mūs neveda. Tikai tad sākām apmeklēt vidusskolu, tad gājām pie friziera. Matus apgrieza vairākas reizes gadā. Pavasarī pagrieza pavisam īsus (uz 0).
04.02.1983
     Ceļu labošana
Cara laikā un arī Latvijas pastāvēšanas laikā visus ceļus laboja pagasta saimnieki klaušu kārtā. Bēkas mājai bija iedalīti lielceļa labojamie gabali. 1) Pie Kazerkalna apm 200 metru un pie 2) Jaunkliņģeru majas ari ap 200. Uz šiem ceļiem ziemā bija jāsaved noteikts daudzums grants. Pavasarī kad ceļi bija apžuvuši, maija mēnesī, bija ceļi jālabo, grambas jānolīdzina, grants jāizkliedē grāvji jāiztīra un krūmi no grāvjiem jāizcērt. Bija jālabo arī mājas iebraucamais ceļš no mājas līdz  caurtekai. Arī te ziemā saveda granti apm uz katriem 10 metriem 1 zirga vezumu. Pavasarī ceļu nolīdzināja un granti izkliedēja. Ziemā kad bija dziļš sniegs ceļš bija jānosprauž ar skujām."
1192846,"09.02.1983.
Pagalms
Mājas pagalmam katru pavasari saveda granti, reizē kad granti veda uz ceļu. Pagalmam izvēlējies smalku granti, bez oļiem un akmeņiem. Zāli ap pagalmu nošķūrēja ar speciālu šķūri un tad nokaisīja ar granti. Zāli nošķūrēja no pagalma pāris reizes mēnesī.
Sestdienā pagalmu nomēza un tad tas bija tīrs. Pagalma malā netālu no oša bija ierakts stabs zirgu piesiešanai. Sēja pie mājas stūra āža.
Pagalmu nograntēja gar visu mājas priekšu, gar ēdamistabas logu, gar guļamistabas logu līdz mājas stūrim. 
11.02.1983.
Labības žāvēšana rijā
Labību pēc nopļaušanas salika gubiņās, bet rudzus statņos un pēc 2-3 nedēļām apžuvušos lika kult ar kuļmašīnu. Labības gubiņas cēla ar  2 kokiem  uz platiem (sera) vāģiem  un veda pie kuļmašīnas. Uz 1 vezumu bija  2-3 gubiņas. Rudzus kulšanai arī krāva vezumā uz 1 vezumu 4-5 statņus. Ja bija sauss laiks ilgāku laiku, tad"
1192831,"09.12.1981.
Mana tēva agrākā dzīves vieta Ternejas (agrāk Juratas) Kalndīriķos (4 km no Rūjienas)
Mana Tēva dzimšanas vieta ir Ternejas (agrāk Juratas) pagasts Kalndīriķi. Viņš ir dzimis 24. augustā 1861. gadā pēc vecā kalendāra un pēc jaunā kalendāra 6. septembrī 1861. gadā. Šinī dienā tad bija Rūjienā lielākais gada tirgus (Bērtuļu tirgus). Mans tēvs apmeklēja Jurates pagasta skolu, kas atrodas tagadējā Naukšēnu pagasta Skolas snaķos apm 1,5 km uz dienvidaustrumiem no Bēkām. Tad šī māja arī piederēja pie Juratas pagasta, jo pagasta mājas bija izkaisītas pa visu Rūjienas apkārti. Tā tas bija visos pagastos. Juratas muižā atrodas apm 1 km no Skudrītes kapsētas Naukšēnu pusē. 
Skolas apmeklēšanas laikā mans tēvs dzīvoja skolas kopmītnē, internātā. Bet pa svētdienām mita Bēku mājās. Te par saimnieku bija mātes brālis Oliņš. Manam tēvam ejot skolā otro ziemu pa Ziemassvētku brīvlaiku arī bija nodegusi Bēkas mājas dzīvojamā ēka. Tas bija ap 1873. gadu. Tēvs apmeklēja arī Rūjienas draudzes skolu. Cik gadu to nezinu. Pēc skolas beigšanas tēvs strādāja K Dīķeros pie sava tēva kā strādnieks. Viņi turēja arī nelielu lauku bodīti. Kur arī tēvs palīdzēja atvest mantas no pilsētas Rūjienas, Penujas un pat Rīgas. 1982. gadā mans tēvs bija iekrājis 500 zelta rubļus un tad domāja par kādas mājas pirkšanu. Viņa mātes brālis, kas saimniekoja toreizējā Dīķeru pagasta Bēku mājās bija nodzīvojies parādos jo bija liels dzērājs, tad tēvs nopirka Bēku māju."
1192867,"09.02.1983.
    Slēpošana.
Agrāk jau slēpes veikalā nebija dabūjamas. Tās bija jāizgatavo mājās pašiem. Es arī tās izgatavoju no plāniem dēlīšiem, uzliecot dēlīšu galus uz augšu. Dažreiz gatavojām arī tā, ka pie dēlīšu priekšējiem galiem piesita nelielus izliektus dēlīšus. Dēlīšu vidū pārvilka auklu kur ielikt kāju. Arī nūjas izgatavoja no nelieliem mietiem. Ar slēpēm laidos no kalna lejā. Debeškalnā un arī tīrumā aiz klēts.
Slēpes bieži arī bojājās. Salūza dēlīšu liektie gali. No kalna laidos lejā ar ragaviņām. Lietoju arī baļķu vedamās ragavas. Tās gan bija smagas, bet ja citādas nebija, tad tās bija jālieto.
Ar ragaviņām brauc arī pa ledu uz priekšu stumdamies ar spieķiem, kam galos bija iedzītas asas naglas. Reizēm uzsedza arī buras, lai vējš dzen ragavas. Taisīja arī eizenbāni ar slidām. Mēs neskrējām, jo nebija slidu. Arī tās bija jātaisa mājās."
1192830,"Manam tēvam piederēja puse, bet Čāmas un Bedrīšu saimniekiem ceturtā daļa no kuļmašīnas vērtības. Kuļmašīna maksāja ap 5000 zelta rubļus. Kulšanu uzsāka 1910. gada augusta mēnesī. Tā bija pašbraucēja kuļmašīna. Rūjienas apkārtnē tā bija pirmā šāda kuļmašīna. Visi cilvēki ļoti brīnījās redzot kā tvaika katls jeb kā toreiz sauca dampis gāja pats uz priekšu un vilka aiz sevis arī kuļmašīnu no mājas uz māju. Pirmā gadā kuļmašīnu vadīja Roķa dēls Rihards Roķis. Vēlāk viņš pats nopirka ar zirgiem vadājamu kuļmašīnu. Katru gadu ar kuļmašīnu iekūla no 10-14 000 pūru labības. 1 pūrs rudzu sver 50 kg. mieži 40-45 kg un auzas 40 kg. Par pūra izkulšanu maksa bija 9-10 kapeikas.  
Pirmo ziemu kuļmašīnu un tvaika katlu glabāja Bēkas mājas piedarbā. 1911. gadā uzcēla šķūni kuļmašīnas un tvaika katla glabāšanai (100 m no dzīvojamās mājas uz z. vakariem). Pasaules kara laikā bija nodots rīkojums, ka visas kuļmašīnas jāevakuē uz Krieviju, lai nekristu vāciešu rokās. Lai nebūtu kuļmašīna jāved uz Krievija un kas zina vai pēc kara to varēs dabūt atpakaļ, tēv to nolēma pārdot. 1915. gada rudenī o pārdeva Moram Arakstes pagastā Lucas mājā par 3500 rubļiem. 
1912. gadā Čāmas saimnieks pārdeva savu vienu ceturto daļu manam tēvam un tad viņam piederēja ¾ daļas no kuļmašīnas vērtības. Naudu kuļmašīnas pirkšanai aizņēmies no bankas. Ar kuļmašīnu kūla ne tikai Ķoņu pagastā, bet arī citu pagastu saimnieki un pat Igaunijā jo tad nebija robeža slēgta."
1192818,"16.01.1982.
Elektrības ierīkošana
Līdz elektrības ierīkošanai, apgaismošanai lietoja petrolejas lampas. Uz kūtīm gāja ar vējlukturi (sikspārnis) ar apaļu stikla bumbu. Sākumā bija vējlukturis- lākturis no ar 4 stikla sāniem un  neliela petrolejas lampiņa.  Tādus lākturus vējš nedzēsa. Vecos laikos apgaismošanai lietoja tikai skalus un aitas tauku sveces. Pirmā pasaules kara laikā petroleja bija grūti dabūjama, tad lietoja visādas ploškas ar tauku pildījumu ar dakti vidū. Arī karbīda lampas. 
Rūjienā elektrību sāka ražot ar tvaika katlu 1915. gada rudenī. Laukos elektrību sāka lietot pēc otrā pasaules kara, kad no Ķeguma uzbūvēja līniju no Valmieras caur Mazsalacu uz Rūjienu. Ķoņu pagastā elektrības līniju no Rūjienas uzbūvēja 1959. gadā līdz Ķoņu muižai kolhoza Cīņa teritorijā. Tikai 1960. gadā izbūvēja arī elektrības līniju Kirovu kolhozā un tad arī Bēkās iedeva elektrību. Elektrība Bēkās sākās 14. augustā 1960. gadā. Katru gadu elektrību patērē ap 900 kilovatstundas par 4 kap. kilovatstundā. Ūdens sūknēšanu dzīvoklī ar elektrību uzsāka 1977. gadā. Gāzi uzstādīja 1967. gadā. Katru gadu izlietoja 4-5 balonus gadā."
1192819,"20.01.1981.
Labības kulšana
Senos laikos labību žāvēja rijās un kūla piedarbā ar spriguļiem. Rudzus kūla ar spriguļiem, bet vasarāju labību ar zirgu vilktu rulli. Arī tēvs pirmos saimniekošanas gados Bēkās kūla labību ar spriguļiem. Rītos uz kulšanas cēlās agri, lai līdz brokastu laikam varētu riju izkult. Parasti bija 4 kūlēji ar spriguļiem, bet divi citi apgrieza labību, izkratīja salmus un noklāja labību kulšanai. 
1892. gadā Ķoņu pag. saimniecības Uļļas, Lāņjēkas un Pacepļi kopēji nopirka  tvaika katlu darbināmu kuļmašīnu. Tā bija pirmā tāda veida kuļmašīna Rūjienas apkārtnē. Tad apkārtējās saimniecības varēja dabūt  labības kulšanai šo kuļmašīnu. Arī Bēkas tad sāka ar 1893. gadu labību kult ar minēto kuļmašīnu. Tas lielā mērā atviegloja smago kulšanas darbu un arī paātrināja. Tikai nelielu daļu rudzu kūla ar spriguļiem, jo salmi bija vajadzīgi jumtu segšanai. Tad jau gandrīz visām ēkām bija salmu jumti. Arī es personīgi esmu piedalījies labības kulšanā ar spriguļiem. Tas bija 1919. gadā kad vajadzēja salmus kūts jumtam. Arī rudzu sēklas vajadzībai parasti žāvēja rijās un kūla ar spriguļiem, jo tad sēklas bija labākas, kad žāvēja rijas dūmos tad graudi bija līdzīgi kā kodināti. 
Labības kulšana ar tvaika spēku darbināmo kuļmašīnu ātri izplatījās un neviens saimnieks negribēja vairs kult ar spriguļiem."
1192826,"05..03.1981.
Āboliņa un siena novākšana
a) Siena pļaušana
Pļavas Bēkās bija ap 20 ha. Tās pa lielākai daļai bija nekultivētas. Gar Juldurgas krastiem. Kultivētās bija tikai ap 4 ha no Lāčpakaļas šķūņa līdz Uļļas robežai. Kultivētās pļavas pļāva ar zāles pļaujmašīnu, bet nekultivētās ar rokas izkapti. Zāle pļavās auga labi, jo lielākā daļa tās parasti pārplūda. Kultivētās pļavas mēsloja ar minerālmēsliem. Pļavu pļaušanu veica no rīta no 5-9. Pēc tam zāli izārdīja žūšanai. Bija 4-5 pļāvēji. Pļaušanu uzsāka ap 20 jūniju un beidz jūlija beigās vai augusta sākumā. Kad siens bija apžuvis, tad pēcpusdienā to sagrāba un salika uz lapām nelielās gubiņās 50-150 kg. Grābēji bija 6-8-10. 
Otrā dienā ja bija jauks laiks gubiņas ar zirgu noveda pie šķūņa un izkaisīja apmalē žūšanai. Pāris reizes ar grābekļiem sienu uzirdināja – uzcirta. Pievakarē siens bija izžuvis sauss, tad to salika šķūnī vai sameta kaudzē. Dažreiz ja sienas bija zaļš vai mitrs sagŗābts vienā dienā to vajadzēja izžāvēt tad to salika stirpās pie šķūņa un otrā dienā vēlreiz izjauca un tikai tad varēja to šķūnī likt. Kultivētās pļavas sienu salika gubās uz stumburiem un kad siens bija izžuvis to veda šķūnī. Katrā gubā 100-150 kg. Ja nepaspēja visu sienu savākt, ar saimniecības strādniekiem, tad izdevu pļaušanu un grābšanu pilsētas strādniekiem par maksu."
1192824,"Izžāvētos linu stiebriņus piedarbā mala ar speciāli linu maļamo mašīnu.  To darbināja ar rokām. Viens strādnieks dienā samala 500-800 sauju. Linu malšanu rītos uzsāka apm 3-5 rītā. Apgaismošanai lietoja vējlukturi. Samaltos linus kulstīja ar kulstāmo ratu vai arī ar rokas kulstīšanu. Dienā viens strādnieks izkulstīja 10-12 kg. Linu malšanas un kulstīšanas darbs bija grūts un putekļains. Izkultos linu sasēja buņķos pa 15-20 kg un pārdeva. Linu šķiedra maksāja 30-50 rubļu birkavā. Labākos linu 30-40 kg atstāja saimniecības vajadzībām. Auklu, striķu un citām vajadzībām.  Linu pelavas izlietoja cūku barībai. 
Audzēja arī kaņepes, bet tās izmantoja striķu ražošanai un sēklas tempam. Lini un linsēklas bija galvenais ienākumu avots. 
Zemes strādāšana un sēšana
Bēkās bija aramzeme 30-35 ha. Visu pavasara sēja vajadzīgo zemi uzara rudenī. Zemes šļukšanu Bēkās gan nepielietoja. Pavasarī tiklīdz zeme apžuva to noecēja divās kārtās. Tad izkultivēja vienu reizi ar atsperu ecēšām un pēc tam vēl vienu reizi noecēja ar parastām ecēšām. Ecēšas bija ar koka rāmi un dzelzs zariem. Kartupeļu ecēšanai lietoja ecēšas ar koka zariem. Zemes strādāšanu parasti sāka aprīļa pēdējās dienās. Ja bija agrs pavasaris bet ja bija vēls pavasaris, tad sāka strādāt tikai maija pirmajā dekādē. Labības sēšanu parasti sāka ap 10 maiju. Sēja ar rokām. Vēlāk ap 1920. gadu iegādājās rindu sējmašīnu."
1192820,"Ar tvaiku dzītā kuļmašīna bija līdz otrajam pasaules karam. Ķoņu pagastā kādas 7-8. Tās tad arī  nokūla labību visās Ķoņu pag. saimniecībās. Kulšana gan dažu gadu ieilga līdz pat novembra mēnesim. Sevišķi tad ja bija lietains rudens, jo kult varēja tikai kad laiks bija bez lietus. Labību pļāva vai nu ar vienroču izkapti, ja labība bija garāka. Bet ja bija īsāka, tad ar garkātu izkapti. Nopļauto labību salika nelielās gubās vidū mietu iespraužot. Kad labība pāris nedēļās bija izžuvusi, tad to kūla ar kuļmašīnu.  
Kulšanu katra saimniecība izdarīja divas reizes. Rudzus nokūla augusta mēnesī, bet vasarāju labību kūla septembrī un oktobrī. Linsēkla kaltējās rijās un tad izkūla piedarbā ar rulli. Sēklas āboliņu agrākos laikos arī kaltēja rijās un piedarbā kūla ar rulli. Vēlāk bija speciālas āboliņu sēklu kuļmašīnas. Izkultos graudus kaltēja rijās uz dēļiem virs ārdiem. 
Kad tuvojās kulšanas dienas, tad jau ar laikus visu vajadzēja sagatavot. Saziņoja vajadzīgo strādnieku, nokāva 2-3 aitas dažreiz pagatavoja arī alu. Rudens kulšanā Bēkās ilga 1-1,5 dienas. Vasarāju kulšana ilga 3 dienas. Kulšanu sāka ap pulkst. 7 no rīta un vakarā tā ilga līdz pulkst. 8 vai par 10 vakarā. Ja laiks bij jauks, tad jau arī centās visu ātrāk nokult."
1192816,"1928. gadā ierīkoja ganības aiz kalna pie Juldurgas upes  kur līdz tam bija aramzeme un arī pļava platībā apm. 4 ha. Tās iežogoja ar dzeloņstiepļu žogu un te ganīja galveno kārtu zirgus. Lai labāk augtu zāle kādreiz uzsēja arī minerālmēslus. Bet pamazām sāka augt arī krūmi un alkšņi  un pamazām šī ganība aizauga un tikai neliela daļa vēl ir lietojama kā ganība. 
16.01.1981.
Piena vešana uz pienotavu
Pienu sāka vest uz pienotavu 1925. gada 19. jūnijā, kad aizveda 31 kg. Līdz tam bijām pārstrādājuši mājās un sviestu pārdeva tirgū – Rūjienā. Rūjienas pienotavas krejošanas punkts bija “Cēzaros” (Cāzarīšos) pie lielceļa no “Muršu” mājām, tas ir ap 3 km. Vasaru pienu veda katru rītu. Ziemā pa divām dienām reizi. Toreiz piena cenas bija augstas par kg piena pārdošanu maksāja 50 rubļu. Rūjienas pienotava tad noorganizēju visus apkārtējos pagastos krejošanas punktus.
Te pienu lēni nokrejoja un krējumu veda uz Rūjienas pienotavu. Ķoņos krejošanas punktu atvēra 1925. gada ziemā. Rūjienas pienotava uzbūvēja visur krejošanas punktus. 
Ķoņu pag. krejotavas punktu uzbūvēja Vigaļos 1930. g."
1192817,"Lieli strīdi bija kurā vietā ierīkot Ķoņu pag. krejošanas punkta. Rūjienas punkta valdes loceklis Čākurs, kurš dzīvoja Jauninduļos, gribēja lai punkts būtu pie Lukstu mājas arī citu tanī apvidū dzīvojoši piena nodevēji tur vēlējās. Tad savāca parakstus no piena vedējiem un no 55 piena nodevējiem 32 vēlējās lai krejošanas punkts būtu pie Vigaļiem. Tad arī Rūjienas pienotava to ņēma vērā un tā 1930. g. tur uzbūvēja. 
Lai nebūtu katru rītu jābrauc ar pienu uz pienotava punktu tad 1942. gada sāka vest pienu kopīgi no trim mājām – Bēkas, Čāmas (vēlāk Saktas) un Merši; katrs savu rītu pēc kārtas.  Tā tas turpinājās 3 gadus. Krējums no punkta uz Rūjienu bija jāved uz Rūjienas pienotavu visiem piena nodevējiem pēc kārtas. 
Bija kādas 10-14 kannas ar krējumu tā ka pat dažreiz vajadzēja to vest ar diviem pajūgiem. Katru mēnesi bija jābrauc 1-2 reizes. Piena centrifūgu krejošanas punktā grieza ar roku: pa diviem cilvēkiem vīri to varēja pagriezt. …
Piena vešanu izbeidza 1981.gada 5.janvārī.  Kad vienīgo govi Pieneni pārdeva. Pēdējā dienā nodevu pienotavā 6. janvārī 1981. gadā 13 litrus 5,1% tauki. Svaigu pienu tad nu dabūju no Edītes, kurai ir 2 slaucamas govis."
1192823,"speciālu sukājamo. Pogaļas salika zārdā, ko veidoja no egļu stumburiem. Sasita tos rindā 30-40 cm vienu no otra. Pēc pāris nedēļām, kad pogaļas bija izžuvušas tās veda uz riju, kur tos ārdos izkaltēja un piedarbā ar rulli izkūla. Tad caur sarvi [rupjš siets ar kuru sijā nost rupjās pelavas] vējā sijāja un vētīja līdz dabūja tīru linsēklu. Vienu daļu pārdeva un citu paturēja sēklai. 
Atpogaļotos stubeņus veda uz mārku kur tos iemērca. Noklāja ar lapu – alkšņu žagariem, uzlika virsū akmeni, lai stublāji būtu pilnībā ar ūdeni pārklāti. Mērkšana ilgam 3 ned, atkarībā no siltuma un ūdens īpašībām. Tad stiebriņu izvilka no mārka stāvot ūdenī, lai būtu vieglāk izkraut uz mārka malas. 
Rūpīgi sekoja līdzi mirkšanai. Kad šķiedra viegli atlēca no stublāja, tad vilka ārā. 
Tad izmirkušos stublājus izvilka pa pļavu vai ganību un iestādīja katru sauju atsevišķi. Kad stiebriņi ir izžuvuši un izbalojuši pēc pāris nedēļām tos savāca un ieveda nojumēs vai arī saliek gubās vai blāķos. 
Pļavā pie Juldrugas upītes bija 6 linu mārki. Upē bija aizliegts linus mērkt, lai nepiesārņotu upes ūdeni. Ja mārkos bija maz ūdens, tad aizdambēja Juldrugu un ūdens tad sacēlās un piepildījās arī mārks. 
Linu apstrādāšanu uzsāka rudeni, kad visi lauku darbi bija pabeigti. Tas bija parasti vai oktobrī, oktobra beigās vai novembrī. Linu stiebriņus novietoja kaltēšanai rijās uz ārdiem. Tos kaltēja 2-3 dienas."
1192821,"Pie kulšanas lietoja vējlukturus. Elektrības nebija. Vēlākos laikus dažiem bija arī elektrība. 
Pie kulšanas nodarbināja 22-25 cilvēku. Divi vīri tīrumā ar speciālu koku cēla labību gubās uz .. ratiem. Un katru ratu lika 2-3 gubas. Vajadzēja 4-5 pajūgus un tik pat braucējus un tīruma piegrābējus. Labību uz kuļmašīnas cēla 2 vīrieši. Labību ielaida mašīnā viens, un viens padeva rokā. Salmus vilka 4 sievietes. Dažās saimniecībās arī salmus veda projām ar bomi un zirgu. Salmus taisīja kaudzēs apm 1 tonnu tilpuma. Divi vīri cēla salmus uz kaudzes. 
Pelavas vāca viena sieviete un lika kaudzēs. Graudu maisus uzmanīja 1-2 vīri.  Graudu maisus ved uz klēti 1-2 vīri ar pajūgu. Tie arī pieveda tvaika katlamūdeni un malku. 
Kuļmašīnu un tvaika katlu apkalpoja mašīnists un viens palīgs. Pie kulšanas mašīnas strādājošos ēdināja 4 reizes dienā – brokastis, pusdienas, launags un vakariņas. Izkulto labību novērtēja mašīnists. Pēc maisu skaita. Katrā maisā bija 2-3 pūru (1 pūrs .. 50kg, mini 40 kg un 30 -32 kg).
Kad beidza kulšanu, tad mašīnists deva t.s. garo svilpi no tvaika katla 5-10 minūtes. Ar zirgu vedamajam  tvaika katlam izlaida ūdeni ārā lai būtu vieglāk pārvadāt un tad ar zirgu veda to uz nākošo māju. Jūdza sešus zirgus. Tvaika katlu veda tā saimniecību kura beidz kulšanu. Kuļmašīnu veda tā saimniecība, kurai bija nākošai jākuļ. Kuļmašīnu izpušķoja ar rudzu puķēm un meijām. Pa 1 pūru izkulto labību bija jāmaksā 10-9 naudas."
1192825,"Ja sēja ar rokām, tad sēklu iestrādāja ar atsperu ecēšām un pēc tam vienu kārtu noecēja ar ecēšām, tad vēl norullēja ar koka rulli. Nolasīja akmeņus, minerālmēslus maz lietoja, vienīgi vasaras kviešiem un kartupeļiem. Rudziem gan deva Čīles salpetra virsmēslojumu. Uz vienas pūrvietas (0,32 ha) izsēja 1,5 pūrus miežu, auzas sēja 2,5-3 pūrus uz pūrvietas.  Linus sēja 1 pūru uz pūrvietas, āboliņu sēja uz rudziem agrā pavasarī kad zeme bija tikko atkususi. Dažreiz arī pa sasalušu zemi, kad no rītiem tā bija piesalusi. Sēja 20 mārciņas uz 1 pūrvietu. Piejauca klāt arī timotiņa sēklu 5-6 mārciņas uz 1 pūrvietu. Linus sēja uz maija beigām, kad zeme bija iesilusi arī kartupeļus stādīja maija beigās. Kartupeļu zemi pavasarī pārara ar divjūgu arklu. 
Pirms sējas lauku nobiržoja : sadalīju slejās 2-3,5 m un pa sleju tad soļoja sējējs ar sētuvi.
Biržošanu izdarīja pusaudži ar kapli vai mēslu ķeksi. 
Tad uzsēja superfosfātu plus kālija sāli. Vagas izara ar spīļu arklu un tāpat aizara. 
Arī kartupeļu lauku norullēja. Pēc parīs nedēļām ecēja kartupeļus. Tad ar spīļu arklu 3-4 reizes. Rudzus sēja papuvē. Parasti bija zaļā jeb Jāņu papuve. To rudenī neuzar. Kūtsmēslus deva papuvei. Bija tikai dziļās kūtis. Kūtsmēslu vešanu izdarīja pēc sējas darbu pabeigšanas. Pirms kūtsmēslu mešanas no papuves lauka rūpīgi nolasīja akmeņus, iztīrīja grāvjus un nocirta krūmus. 
Tas notika parasti jūnija pirmajā dekādē. Kūts mēslu vešana Bēkās ilga 6 dienas. Bija nodarbināti 4 pajūgi, 2 zēni kūtī piekrāva vezumu, 2 vīri vai sievietes bija braucēji un viens vīrietis papuves laukā izgāza kūtsmēslus nelielās čupiņās taisnās rindās. Kad kūtsmēsli bija izmesti, sākās to izārdīšanas. Tad sekoja kūtsmēslu iearšana."
1192815,"Bēku mājas vēsture un lauku darba gaitas. 
Dažādi notikumi un atgadījumi manā dzīvē. 
07.07.1980.
Ganības
Ganības Bēku mājās bija pavisam apm. 14 ha un tās atrodas tālu no mājām aiz Meršu mājām. Tās bija purvainas un ciņainas. Daļa bija arī smilšaini uzkalniņi, kur agrāk ir bijusi aramzeme apm. 3 ha platībā. Grāvji gan bija, bet tie bija aizauguši un tamdēļ lietošanai lauki bija sliktāki.  Arī zāle bija slikta, gubenī nāktu grīšļi. Vienu vasaru arī es ganīju govis. Tas bija 1915. gadā. Ceļš pa kuru dzina govis uz ganībām bija gar abām malām iežogots ar sētu no kārtīm. Vēlāk arī iežogoja ar dzeloņdrātīm gar mājas zemi. Šāds uzbūvējums prasīja daudz darba. Pēc pļavu nopļaušanas ganīju uz atmatu. Pavasarī ganīju arī uz Jāņa papuves."
1192822,"Sākot ar 1910. gadu jau bija pašbraucēj lokomobīlis, tās aizvilka arī kuļmašīnu uz nākošo saimniecību. 
Pavisam Bēkās izkūla katru gadu rudzus 200-300 pūru (1 pūrs rudzu -50 kg) vasarāju labību 500-700 pūru. 
Pavisam Bēkās bija aramzeme 30 -35 ha. Bija 6 lauku sēja 
1. zaļā papuve
2. rudzi plus 2 kvieši
3. āboliņš
4. mieži plus kartupeļi
5 . auzas
6. lini
Vēlāk ieveda 7 laukus sēja tad bija 2 lauki ar āboliņu. 
26.02.1981. 
Linu sēšana un apstrādāšana. 
Linus sēja 1 lauku apm 5 ha, tos sēja ar rokām un ar ecēšām iestrādāja vai arī sekli ieecēja ar atsperu ecēšām. Linu lauku arī rūpīgi izravēja. Gušnes, pienenes, sūrenes un cita nezāle, tad lauks bija tīrs no nezālēm. Linu plūkšanu uzsāka augusta mēnesī. Kad bija palikuši dzelteni un kad viņu trīsdaļu stublājiem  no apakšās bija lapiņas nobirušas. 
Liniem minerālmēslu parasti nedeva, Lini izauga tīri un vienādi. Linu plūkšanu izdarīja ar rokām. Ar pašas saimniecības darba spēku nespēja linus novākt. Tad no Rūjienas veda linu plūcējus. Tie linus noplūca. Par 100 sauju noplūkšanu maksāja noteiktu summu. Linu atpogaļošanu izdarīja ar"
1192853,"uz 100 kg iesala ņem 3 kg rudzu miltu, 0,5 kg apiņus. Un uzlēja ūdeni paturēja virs iesala 1,5-2 stundas, bet caur caurumu mucas apakšā notecināja un ieguva t.s. misu. To atdzesēja līdz 20-25 grādiem. Tad pielika maizes raugu un ļāva rūgt istabas temperatūrā ap m 12-14 stundas. Tad noraudzēto alu ieleja alus mucās un tās novietoja pagrabā vai citā vēsā vietā. Mucas bija mums dažāda lieluma, 10 litri. 20 litri, 40 litri un 100 litri. 
Mazās mucas veda uz ciemiem, kad brauca pie radiniekiem. Arī kaimiņiem nesa pa spainim alu galveno kārtu uz Meršiem, arī Čāmām. (tagad Saktas). Dažreiz gatavoja arī alu pie kulšanas vai siena laikā. Arī tad kad bija kādas godības, kāzas, bēres, dzimšanas dienas. 
19.02.1983.
Stādu audzēšana lecektīs 
Saimniecība vajadzīgos stādus: kāposts, kāļus un galda bietes izaudzēja lecektīs. Līdz 1910. gadam bija 2 lecektis kūts galā un Juldurgas pusi. Tad kad tur mājās dzīvnieki, govis, aitas un cūkas, bija grūti nosargāt  no lecektīm bet 1912. gada  ierīkoja lecektis  vecajā augļu dārzā. 6 metrus garu un 1,2 metrus platu.  Tur audzēja kāpostu, kāļu un galda biešu stādus, ka ari lopbarības biešu stādus. Lecektis pārklāja ar tīklu, lai vistas neizkasītu. Šo tīklu noauda mūsu aukle un tā iemācīja arī mūs bērnus aust tīklus.  Lecektis tur pastāvēja līdz 1940. gadam."
1192849,"Skroders sēž uz aku, lāpa savu fraku, smuka meitiņ garām iet, grib tam ūden virsū liet. 
-------------------
Viens zemnieks brauc uz mežu 
Tas zemnieks ņem sev sievu
Tā sieva ņem sev meitu
Tā meita ņem sev bērnu u.t.t.
-------------
Mans lācītis ir bēdīgs,
kas viņam kaiš, 
mīļais lācīt kas tev kaiš 
nāc ar mani dejot
--------------
Visi saka, visi saka mana saka ka ir laiska, Lai ir laiska kad tik skaista un kad labi dancot prot.
Kumeliņi, kumeliņi, tu man kaunu padarīji.
14.02.1983.
Peramo slotu (pirts slotu) siešana
Katru vasaru sagatavoja pirts slotas, lai vienmēr būtu ar ko pirtī pērties. Tā ka Bēkas mājām nekāda liela meža nebija, tad tēvs mūsu birztalā apzāģēja bērziem apakšējos zarus, tās savāca, pārveda mājas un taisīja pirts slotas.  Tās sasēja pa pāriem, tad novietoja uz klēts augšas un izžāvēja. Kad tās bija izžuvušas , tad savāca kopā un izlietoja katru sestdienu pirtij. Arī slaucīšanai vajadzīgās slotas izgatavoja no bērza zariem. 
Iepriekš tām nobraucīja lapas."
1192848,"Vakar es tev redzēju apakš kuplās liepas. Šodien es tev cerēju, tevi turpat atrast. Ja es tev tur neatradīšu lielu strāpi uzlikšu.
Strāpes strāpes cik vien taupi manu dzīvību. 
Še ir skaists, tur ir skaists, skaists ir visās vietās. 
Smuka meitiņ paskaties, es priekš tev nometies, sniedz rociņu  velc mani augšā , paliec manā vietā.
-----------
Mēs ejam, mēs ejam pār kalniem un pār lejām, tur nāk div priecīgs dancotāj ar kājām rokām klopētāj. Mēs dancosim, mēs dancosim un citus neievērosim.
----------
Šurp Jāņu bērni, Dievs tautu apbrīno, lai dziedam skaļi līdz vēlam vakaram. Pēterīts ar Miķelīti abi gāja bekas lauzt, abi bija piekusuši, nevar bekas kustināt, redz kur vīri, kam ir vara, kas var bekas kustināt.
-------------
Man patīk šī meitiņa tā griežas uz riņķi, To griezīšu vienmēr kamēr viens es spēšu.
--------------
Gailīts sacīj uz vistiņu, kur mēs abi gulēsim, īsas kājas dziļi sniegi tālu salmu gubenis.
-----------------"
1192850,"14.02.1983.
Skārņi (gaļas veikali) Rūjienā.
 Laikā no 1920-1940 gadam Rūjienā bija  pavisam 7 skārņi  (
Aoni Skeiti
, Ozols, 
Pālopzems
, Zilpaušs un citi). Skārņos vienmēr bija dabūjama gaļa dažāda, desas un citi gaļas produkti.  Miesnieki braukāja apkārt pa lauku mājām un iepirka mājkustoņus no saimniekiem, aizveda uz Rūjienas lopkautuvi un gaļu lika tad skārnī.
16.02.1983.
Ārsti un aptiekas Rūjienā.
Pirms pasaules kara ap 1910.-1914. gada Rūjienā bija 3 ārsti: Elzbergs, Volfs un Lāks. Aptieka bija tikai koka vecā aptieka, turpat   kur tagad. Tā kā ap 1925. nodibinājās arī otrā aptieka. Tā bija no 1925-1940 gadam pretī grāmatnīcai un kur tagad ir audumu veikals (
kafejnīca Eda
).  Ārsti izbrauca arī uz laukiem pie slimajiem. Bija tad jāved ar zirgiem. Rūjienā 
slimnīcu 
nebij.  Taču Valmierā 
tāda 
bija. Veccmāte ar 
lēj tikai
 Rūjienā"
1192854,"20.02.1983.
Dzirnavu būves projekts uz Juldurgas upes
Jau no seniem laikiem uz Juldurgas upes pastāvēja ūdens dzirnavas Beigotēs (pie Beigotu majām). Tur mala labību, taisīja putraimus un arī bīdelēja miltus.
Pēc pirmā pasaules kara ap 1922. gadu Naukšēnu pag. Jaun-Mūļu saimnieks E.Adersens 
(?
) organizēja ari dzirnavu būvi uz Juldrugas. Bēkas mājas robežas pie Debeškalna pļavās kur lielais grāvis, kas sākas pie kūts un ietek Juldurga (pie lielā bērza upmalā). Šis saimnieks gribēja lai pie dzirnavu būves piedalītos arī Bēku un Boles saimnieki, jo zeme tiktu pa daļai appludināta no dzirnavu ezera.  Viņš noorganizēja ari izmērīšanu dabā ko izdarīja specialists no Rīgas. Projektā bija paredzēts, ka var uzcelt 4,5 metru kritumu. Un dzirnavu ezers turētos līdz tiltam uz Naukšēnu ceļa. Tad dzirnavas nevis samaltu labību apkārtējiem sainiekiem, bet arī ražotu elektrību. Pa vasaru ezeru nolaistu, jo ūdens būtu tikai pa rudeni un pavasari . Nebūtu vajadzīgs aizņemties no bankas, jo nevenu  saimnieka  jau tieši nebūtu…
Bet tās ka citi saimnieki, tai lietai nepievienojās, tad arī dzirnavu būve izpalika."
1192851,"16.02.1983.
Gaļas žāvēšana
Lai vasarā gaļu varētu uzglabāt, tad pavasarī to žāvēja, Žāvēšanu izdarīja pirtī, jo citas ierīces tad nebija. Gaļu izņem no sālījuma , apmazgāja, apžāvēja un tad novietoja pirtī. Pakar pie griestu sijas. Kurināja lēnu uguni ar zaļu alkšņa malku. Žāvēšana notika 3-4 dienas. Kurināja arī zaļus paegļus. Žāvēto gaļu pakāra klētī pie griestiem. Tad tā nebojājās. 
17.02.1983.
Pļaušana ar mašīnu,  āboliņu un sienu
Pirms pasaules kara  līdz 1914. gadam Bēkas nebija pļaujmašīnas ne labības ne arī zāles pļaujmašīnas. Tās vienmēr aizņēmās no kaimiņiem. Labības pļaujmašīna no KalnKliņģeru saimniecības. Paegļa un zāles pļaujmašīnas no Lejas Kliņģeru saimniecības.  Bērziņa arī zirgu grābeklis mums nebija. To dabūja no Naukšēnu Bolles saimniecības. Rudzus un arī vasaras labību ko nevarējām paši nopļaut ar savu darba spēku, iedeva pļaušanai Rūjienas pilsētas strādniekiem uz nopļaušanu. Par 1 pūrvietu (0,37 ha)  deva 1 pūru graudu rudzus, kviešus vai miežus. Kad pļāva un bija liela raža, tad bija jādod vairāk pat 2 pūri par 1 pūrvietu."
1192847,"labības graudi bija pietiekoši sausi un nebija jāžāvē. Bet pa lielākai daļai tikai sēklas labība nebija jākaltē. Patēriņu labību vienmēr bija jāžāvē. Žāvēšanu izdarīja rijās. Uz rijas ārdiem pārlika dēļus,  iztaisīja grīdu virs ārdiem un tur bēra virsū graudus. Graudi bija jānes ar nešanu augšā. Iebēra maisā pa 30-50 kg un nesa augšā. Vienā reizē varēja izžāvēt 1,5 -2 tonnas graudu. Žāvēšana ilga 2-3 dienas. Tad graudus izvētīja-izšķiroja ar vētījamo mašīnu un tad veda uz klēti. Rijas kurināšanai lielākai daļai lietoja kūdru. Arī linsēklu pogaļas žāvēja rijā un tad kūla ar rulli. Tāpat arī āboliņu. 
12.02.1983.
Deju un rotaļu dziesmas
Kumeliņi, kumeliņi, Tu man kaunu padarīji 
Tev kājiņa paslīdēja man nokrita cepurīte, 
Man nokrita cepurīt daiļu meitu pulciņā, 
kas Tā tāda vīzdegune ne ar kāju nepasper 
Kas ir īsta mātes meita pasniedz manu cepurīt.
--
Visi saka, visi saka mana sieva laiska, 
Lai ir laiska kad tik skaista un kad labi dancot māk.
------"
1192852,"Tad nopļāva un salika blīvos tārtiņos vai gubiņās. Bija jādod strādniekiem ari uzturs, vienu daļu jau novāca ar saimniecībā esošajiem strādniekiem. Pļavas bija nekultivētas un tās pļāva ar rokām. Tikai nelielas platības pie šķūņa uz Z austrumiem no mājas 4-5 ha bija kultivēti un tos varēja pļaut ar mašīnu. Arī siena pļauju izdeva pilsētas strādniekiem nopļaušanai un tad paši mēs sagrābām un izžāvējām un likām šķūni. Par 1 pūru bija jāmaksā 1-2 lati un ari jādod uzturs. 
17.02.1983.
Alus darināšana
Alu darīja uz katriem svētkiem  kā Ziemassvētki, Lieldienas, Vasaras svētki, Jāņu diena un vēl citi. Alu darīja tad katru  saimnieku mājā. Iesalu alum  sagatavoja jau rudenī.  Iesalu iemala dzirnavās tā parupjāk kā putraimus. Tad no tā toverī sataisīja mīklu.
Pielika klāt iesalu, nedaudz rudzu miltu. Tad mīklu cepa krāsnī vai nu uz pannas vai arī vienkārši uz salmiem.
Cepa apm 1,5-2 st. Tad vilka ārā no krāsns, ielika palielā mucā kurai dibena izvietoja spraišļu grīdu uz kuras noklāja salmu kārtu. 
Tad uzlika izcepto iesalu un ari apiņus, tos iepriekš ar ūdeni novārot.
Tad uzlej vārošu ūdeni"
1192855,"27.02.1983.
Koleras slimība (asinssērga) Bēkās
Pasaules kara laika 1917. gada plašā apkārtnē plosījās kolēras slimība  (asinssērga).  Vairāki pagasta iedzīvotāji nomira. Ari Bēkas māju rentnieka ģimene saslima ar šo slimību. Šī ģimene dzīvoja Lejas mājās. Nomira 2 meitas 17 gadus un 15 gadus vecs.  Mēs gan nesaslimām ar šo slimību. Dzērām vērmeļu tēju  un zāles pret šo slimību.
27.02.1983.
Gribas epidēmija 1918. gadā
Šinī gadā pa visām pasaules valstīm plosījās gripas epidēmija. Tā bija visā pasaulē. Sauca tad šo slimību ari par influenci.
Mūsu mājās gan nesaslima, bet daudzās pagasta mājās saslima visi cilvēki. Tā ka nebija pat kas apkopj lopus. Tad norīkoja no pagasta citas mājas iedzīvotājus, kas apkopa lopus. Tā Naukšēnu pag. Bolles māja saslima ar šo slimību saimnieka dēls un ar puisīti abi nomira un vienā dienā arī apbedīja."
