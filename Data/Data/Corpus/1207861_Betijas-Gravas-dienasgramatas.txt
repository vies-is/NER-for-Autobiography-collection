pārbrauca Hermanis. No rīta aizgāju memmei palīgā nomazgāt traukus. Pēc pusdienas ienāca ar tēti aprunāties H. Bet tūlīt pēc viņa ienākšanas, ienāca arī lielais jaunskungs. Viņš teica, ka rīt tētem un citiem vīriem jābrauc uz lielo mežu malka cirst. Tēte atteicās, jo viņam tas nav pielīgts. Tad jaunskungs teica, ka tētem jābrauc līdz tiem citiem vīriem pa "uzpasieri.' To tēte darīs. Citi latviešu vīri (izņemot Pūci) atteicās no braukšanas ar to ka viņiem neesot ēdiens ko ņemt līdz. To dzirdot jaunskungs palika no dusmām zils-melns.
Trešdien, 2.1.18. Šorīt tēte, Adamovičs, Beķers, 
Poktrats
 un Šepke aizbrauca ar diviem zirgiem uz to mežu. Citi vīri nebrauca. Tēte un tie 3 kolonisti 1/2 11 pārbrauca atpakaļ, Adamovičs palicis kārtis cirst. Tāpēc brauca atpakaļ, ka tur nav ku' palikt.
Ceturtdien 3.1.18. No rīta tēte aizgāja pastāstīt uz pili, kā viņam gāja. Vēlāk tēte aizbrauca uz Jelgavu. Pārvest vēl citas tantes lietas un iet aprunāties pēc kroņa pabalsta. Šodien mēs aizsūtījām Džakum 3o kartiņu. Tēte pārbrauca diezgan vēlu. Šodien visu dienu briesmīgi putina. J. un H. arī aizbrauca uz Jelgavu. Pabalstu tik maksājot pavisam nabagiem ļaudīm. Šodien visi latvieši un arī kol. aizbrauca uz lielo mežu.
Piektdien, 4.1.18. Šorīt no rīta 4os tie vīri atbrauca atpakaļ. Visi slimi un nosaluši. Nekas no jauna nav. Kungi briesmīgi sagriezušies par to, kad kā dzird, Kurzeme palikšot Krievijai. Šodien sakūlu sviestu un dabūju "Buttermilch". Šorīt gan putināja, bet vēlāk visu dienu bij dikti smuks laiks. Mārtiņš ar tādu kasti izbrauca visus gaņģus un ceļus. Memme, Jete, Dore un dārzniece izmazgāja kungiem vešu. Tagad jau kā no otrdienas lielmāte, Luīze, Elizabeth, Hermanis un Carl solās braukt uz Rīgu, bet nevar vēl aizbraukt, tāpēc ka citas dienas putināja un šorīt arī vēl putināja,
Svētdien, 16. septembrī
Izcēlos plkst. 5os. Kādos 7os aizbrauca Būris, Jānis un Ernests. Mēs sakrāmējām vēl mūsu atlikušās visas mantas. Memme reizu reizām raud, arī tēte tāds drūvīgs, jo no Kurzemes pienāk bēdīgas ziņas. Tikai es neko nedomāju, kā būs, tā būs! Ja jau nu būs jāmirst bada nāvē, mirsim un beigas! Pēc pusdienas atnāca Zīle un kad viņa aizgāja, tad atnāca Melita. Viņas abas mani pielūdza rakstīt. To es arī apsolīju. Uz vakaru atnāca Dore ar savu vīru un Cimermanis. Tie palīdzēja mums piekraut vezmu. Zitas mantas atstājām kunga pagrabā un citas mūs pašu. Nu mūsu istabas ir tukšas un skaņas viņas atbalsojas trīsreiz stiprāk. Nakti gulējām visi pa daļai apģērbušies. Man uz pliku grīdu bij paklāts apakšā tikai plāns deķis un biju apsegusies ar memmes mantelīti. Man bij auksts un briesmīgi spieda sānus cietā grīda. Nu te guļam pēdīgo nakti. Nākamo jau droši vien būsim Jelgavā.
Pirmdien, 17. septembrī
Izcēlāmies 1/2 5os. Sasējām ap vezmu kurvīšus, grāpīšus un spannīšus. Vezmis iznāca liels. Memme vaid vien. Mēs jau bijām agri gatavi, tikai nevvarējām sagaidīt izčamojušos [izčēmojoties] Luksi un Ērgļus. Mēs savu pusīti atdevām Zandau kdzei. Kad visi nu bij sataisījušies, tad laidām ar ārā, kā spaņņi un grāpji vien gar vezmiem līgojās. Nu ardievu, Reža nams! Rīgā, Vecjelgavas ielā Nr. 54/56!
Cimermanis ar bij atbraucis mūs izvadīt. Kad izbraucām uz šoseju, tad mūs ratiem viens stūris sāka strīķēties gar riteni. Citi vīri teica, ka tā tas nevarot iet. Tie rati būšot pavisam salauzti, lai braucot atpakaļ uz mājām un lai krāmējot vezmu pa jaunam un lai braucot tik rītā. Tas mani aplēja kā ar aukstu ūdeni. Tēte uz tam neklausījās (paldies viņam!) un laida tik tālāk. Jo tālāk brauca, jo sāka arvien mazāk strīķēties un bij labi. Braucot satiku dažas skolas meitenes kā: Müller, Schirman, Roni un vēl daudz citas. Viņas gāja uz skolu.
Marts
1.š.m. izņēma bietes
4.š.m. uzlika agros kartupeļus diegstā.
5.š.m. nokava cūku.
27. š.m aizlaidu govi.
Aprilis
10.š.m. ir Lieldienas, sniegs un nakti -12*.
18.š.m Auksts un briesmīgs putenis no ziemeļiem
19.IV Veltiņa slimnīcā
26.IV. Atkal sniegs.
27.IV Sabīdeleja.
Maijs.
1.V Iestādijām avenes un pārstādija uz II lauku ķiršus.
2.š.m. Iestādijām I agros kartupeļus.
.š.m. Uzliku vistu perēt.
