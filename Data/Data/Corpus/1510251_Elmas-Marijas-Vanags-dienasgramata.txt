Sestdien 7.okt. 44. Bautzen
Šorīt jau no paša rīta devamies ceļā. Ap desmitiem bijām Bautzenā. Tā kā bija par agru uzmeklēt Mias dzīvokli, mēs devāmies apskatīt pilsētu. Šī pilsēta ļoti atgādina Rīgu. Iegājām kādā gastūzī paēst pusdienu. Trauksme! Jāpaliek tepat, jo šim gastūzim  nav patvertnes. Tiko trauksmei beigas, dodamies uzmeklēt Mias. Viņa bija ļoti priecīga. Pavadījām ļoti jauku pēcpusdienu. 
Svētdien 8.okt. 44. Bautzen
Šodien bija ļoti jauka pastaiga. Mēs gājām apskatīt pilsētu. Izstaigājām pili. Šī pilsēta ir celta uz klintīm. Tās mazās mājiņas vecpilsētā ir kā pielīmētas viena otrai. Gājām arī apskatīt skvērus. Tur nekas prātīgs nebija, par velti tikai izdevām tos 50 pf. Ar labām atmiņām atgriezāmies mājās. 
Pirmdien 9.okt. 44. Bautzen
Šīs pāris dienas aizskrēja kā vējš. Bija atkal jādodas mājup. Žēl bija atgriesties kumodē. Vēl viens joks par to kumodi: Annemarija, Mias māsas meita bija patiešām nodomājusi, ka mēs riktīgi lienam kumodē. Pēc pusdienas atsveicinājāmies no viesmīlīgās mājas un devāmies uz staciju. Schönlindē iebraucām pilnīgā tumsā. Mums bija jāiet pa lielo ielu un tad jānogriežas pa kreisi. Tumšs
kartupeļus. Cerams, ka te būs labi.
Ceturtdien 21.okt. 44. Kulkwitz
Šī diena ir mana vārda diena. Tīri skumji ap sirdi Rīgā bija tik jauki, bet te nekā. Šodien mēs aizgājām pie skolotājas un norunājām, ka rītu man jāiet uz skolu. Vakarā Beiera kundze man izcepa plāceņus. Tātad tomēr bija kaut kas.
Piektdien 22.okt. 44. Kulkwitz
Šodien agri jāceļas, jo ir uz skolu jādodas. Tā kā jocīgi ir ap dūšu. Bet paldies Dievam slikti negāja. Mājās pārnākot, es atradu uz galda trīs krādziņus. Tie esot man uz vārda dienu. Tas ir ļoti jauki no mammas un tantes.
Sestdien 21.okt. 44. K.
Šodien jau otro dienu eju uz skolu. Domāju: Jau eju skolā. Tas ir viens solis uz priekšu. Cerams, ka tikšu līdz. Es ļoti centīšos, lai vecākiem būtu prieks. 
Svētdien, 22.okt. 44. Kulkwitz
Šodien svētdien, bet papum jāstrādā. Žēl, jo nevaram iet staigāt. Bet neko darīt, kad jāstrādā, tad jāstrādā nekas nelīdz. Cerams, ka nākošo reizi papum būs brīvdiena.
Pirmdien 23.okt. 44. Kulkwitz
Es jau šodien eju uz otro palīgstundu vācu valodā. Mums mājas darbos arī ir daži teksta
un domā par mums. Nez ko viņa dara. Vai viņai ir kas ko ēst. Kaut es varētu viņu kaut vienu mirklīti redzēt un skatītu kā viņai iet. 
Otrdien 7.nov. Kulkwitz
Šodien ir papum vārda diena. Bet es nu gan viņam tādu dāvanu sagādāju, ka viņš vairs otreiz tādu negribēs. Proti: Šorīt man nebija vaļas uzlikt pulksteni, un tādēl to iebāzu somā. Aizeju pie tantes, pulksteņa vairs nav. Domāju, ka esmu to atstājusi pie Beyeriem. Izmeklējāmies- nav un nav nekur. Esmu tik bēdīga tik bēdīga. 3 reiz gājām meklēt, bet neatradām. Nav vairs cerības viņu atrast.
Trešdien 8.nov. Kulkwitz
Kāds prieks, kāda laime, nemaz nevarēju izturēt. Pārnāku no skolas. Uzeju augšā. Skatos. Uz galda stāv mans pulkstenis! Cik jauki! Prasu tantei, kur viņa to ir dabūjusi. Izrādās: Tante gājusi pēc piena. Tas vēl nav bijis un viņa drošības dēļ gāja vēlreiz apskatīties. Un rau! Tur viņš guļ! Cik jauki, ka viņu atrada.
Sestdien 18.nov. 44. K.
Jā, šodien ir 18.novembris, Latvijas dzimšanas diena. Nez kā nu iet pa to sirmo Rīgu. Cerams, ka 18.novembri nākošo gadu nosvinēsim Rīgā...
Svētdien 19.nov. 44. K.
Šī diena ir starpgadījumiem pilna. Tā nu gan ir laikam mana nelaimes diena. Bet laime, ka tā drīz būs cauri, cerams, ka tāda vairs neatgadīsies. 
Pirmdien 20.nov. 44. K.
Šodien man bija stunda divos. Biju priecīga, ka varēšu iet līdzi uz Markransteti līdzi. Bet tie, mamma ar tanti negrib iet. Man tādas dusmas uz viņiem, ka tiešām izturēt nevaru. 
Otrdien 21.nov. 44. Kulkwitz
Pārnāku no skolas. Mācos. Tante arī kautko dara. Uzreiz Širmera kundze sauc tanti. Tante nevar tik ātri noskriet zemē ar koka tupelēm. Beidzot viņa nokleberē zemē. Kas ir? Viens ir atbraucis ar gultām un briketēm. Vai tas nav brīnišķīgi! Drīzi varbūt mēs tiksim mūsu Klabundē iekšā.
Sestdien 28.okt. 44. Kulkwitz
Viena diena: Pulkstenis pus septiņi. Ceļos augšā. Nomazgājos, paēdu brokastis un tad eju pie tantes. Tante man sapin matus. Tad es eju uz skolu. No skolas nāku ap divpadsmitiem. Aizejam paēst pusdienas. Pēc tam es izmācos. Pēcpusdienu ejam mammai pretī un tad uz Markranstädti. Paēdam vakariņas un ejam pie Beijeriem gulēt.
Svētdien 29.okt. 44, Kulkwitz
Šodien es novinnēju 1 glāzi alus. Vai tas nav trakums! Es jau sāku alus glāzes vinnēt! Vai tas nav trakums. Ko grosīte teiktu, ka redzētu, ka es tāds dzērājs. 
Pirmdien 30.nov. (okt.) 44. Kulkwitz
Šodien iemetām vēstuļu kastītē 8 vēstules un 9 kartītes visas uz Schönlindi. Vai nav traki! Es varu iedomāties to uztraukumu, kad Schönlindē ienāks pastnieks ar lielo vēstuļu kaudzi. 
Otrdien 31.nov. (okt.) 44. Kulkwitz
Šodien dabūjām no tantes Lisas vēstuli. Un to prieku! Bet arī bēdas! Tante Līze ir galīgi izbumbota. Pilnīgi totāli. Bet tas prieks! Maružiņa ir atbraukusi. Maružiņa, par kuru mēs tā bēdājāmies, ir klāt. 
Trešdien 1.nov. 44. Kulkwitz
Jau pirmais novembris. Kociņiem vēl dažas lapiņas karājās klāt. Lauki vēl zaļi kā vasarā un viss ir kā septembra beigās. Rīgā ir jau viss kails un drūms.
Otrdien 3.okt. 44. Schönlinde
Šodien mums jautri gāja pa Gastūzu. Mums piesitās klāt viens vācu karavīrs. Viņš spēlēja uz ģitāres un skaisti dziedāja. Klausāmies vai mutes atplētuši. Līdz laiks iet mājā. Atsveicināmies.Pateicāmies par jauko vakaru, dodamies mājup.
Trešdien 4.okt. 44. Schönlinde
Mamma nu gan meklē dzīvokli. Nez kā viņai iet. Un vai viņa mums atvedīs labas ziņas. Un tad viņa mūs pārvāks uz Kulkvicu. Nez vai tur ir jauka apkārtne. Gaidu ar nepacietību kādu ziņu no mammas. 
Ceturtdien 5.okt. 44. Schönlinde
Tante ir sadusmojusies uz gastuznieku, un tādēl tur vairs neiet. Ejam tepat. Viens karavīrs spēlēja uz klavierēm. Es izliku Novitak kundzei kārtis. Iznāca tīri labas. Gāju uz ateju, bet iegāju govju kūtī. 
Piektdien 6.okt. 44. Schönlinde
Vakars. Ejam uz gastūzi. Rakstu. Pasūtu limonādi. Šodien jau trešo pudeli. Cilvēks tīri vai var pārsprāgt. Izlaižas kā ēzelis. Bet kad tiks galā, būs citādi.
Trešdien 13.dec. 44. K.
Šodien uzzīmēju uz klases tāfeles ziemsvētku veci. Pārnāku no skolas, Schirmera kundze prasa, ko Heiņa kungs saka par šo veci. Prasu, kā viņa to zina. Šinī ciemā nu gan vis ātri izplātās. 
Ceturtdien 14.dec. 44. K.
Nez ko dara grosīte... Kā viņai iet. Tīri šausmīgi par to iedomāties. 
Piektdien 15.dec. 44. K.
Šodien meitenes visas kā spārnos. Kas ir? Šodien mums jāmācās pārsiet ievainojumus. Tas ir ļoti interesanti.
Sestdien 16.dec. 44.K
Šodien atkal braucām uz Leipzigu. Bet kāda bija mūsu izbrīna, ka viss bija tukšāks kā pagājušo nedēļu.
Svētdien 17.dec. 44. K.
Šodien meitenes mani uzaicināja spēlēt sunīšus. Jutos tik laimīga kā Rīgā. 
 Pirmdien 18.dec. 44. K.
Šodien pusdienas ēdām Glückaufā. Bija garšīga nūdeļu zupa. Ja katru dienu būs tik garšīgs, būs burvīgi.
Otrdien 19.dec. 44. Kulkwitz
Man vakar viena meitene teica, ka varot Markranstädtei skujiņas dabūt. Mēs ar tanti norunājām iet uz turieni pēc skujām. Bet, ak Dievs, visas skujiņas izpārdotas. Tīri vai raudāt varēju. 
Klauvē. Kas tad nāk? Onkol Voldis ar eglīti! Cik jauki. Nu mums tomēr būs kautkas!
ceļā paziņo, ka mums pienākušas divas vēstules. Ar nepacietību dodamies mājup. Vēstules ir no papa. Viņš ir dabūjis vietu! Un dzīvokli arī! No prieka nezinam ko darīt. Nu reiz izkļūsim no šī sprosta. Mamma otrdien brauks turp. 
Svētdien 1.okt. 44. Schönlinde
Šodien mums iznāca jauka pastaiga pa mežu. Mēs aizgājām uz vienu jauku kalnu. Gājām pa kalnu augšup. Uzgājām uz skaistu klinti. Šī klints saucās ''Katzenstein''. Ceļš augšup bija ļoti līkumains un noslēpumains. No augšas varēja tālu pārredzēt. Tur bija daudz melleņu. Mēs norunājām atnākt tās salasīt.
Pirmdien 2.okt. 44. Schönlinde
Mamma aizgāja pie birgermeistara, lai dabūtu atļauju braukšanai. Viņa gribēja braukt pie papa, lai nokārtotu dzīvokli. Un tad mēs brauksim. Cerams, ka viņai labi izdosies. Mamma atnāca ar labām ziņām. Atļauju un kartiņas viņa bija dabūjusi. Rītu no rīta agri viņa dosies ceļā. Vakarā iegājām mūsu pašu Gastūzi padzert alu. Mamma lāpīja zeķes. Aizrakstīju vēstuli Rasmai. Nez ko viņa dara.
stāstīja. Nu jā viņai jau tas koferis gūlās uz sirds. Šeit kā rādās, ir daudz augļu koku un lielas zemeņu plantācijas. Tas arī ir ļoti labi. 
Pirmdien 16.okt. 44. Kulkwitz
Šodien gājām pie birgermeistera pierakstīties un nokārtot kartiņu lietu. Gājām kādas trīs reizes, bet netikām iekšā. Bērni mums teica, ka viņš ir aizgājis uz dārzu un būšot ap 6-iem atpakaļ. Aizgājām ap sešiem. Viss nokārtojās ļoti labi. 
Otrdien 17.okt. 44. Kulkwitz
Šī diena gan bija neveiksmēm pilna. Visupirms papus aizgulējās. Mamma nemācēja uzgriest uguni un papum sasildīt kafiju. Un tas vistrakākais tas: Beiera kundze aizbrauca uz Leipcigu, un mamma viena pati rīkojās pa ķēķi. Viņa uz galda vārīja kafiju. Mamma aizmirsa noņemt galdautu un kafija notraipīja galdu. Mamma tūlīt mudīgi galdautu vannā. Nu ir izmazgāts, bet slapjš. Nav arī neviena gludekļa. Mamma drāž pie Schinmeriem. Tur dabūja. Paldies Dievam, ka viss tas ļoti labi beidzās. 
Trešdien 18.okt. 44. Kulkwitz
Šī diena pagāja ļoti ātri. Gājām uz pilsētu pieteikt saknes. Bet ne pie tās vecenes. Pie vienas citas vecenes, kuru mums Kaul kundze ieteica. Šī vecene bez vārda runas deva
ir jāmirst. Un viņam ir taisnība. (Bet šodien trauksmes nebija)
Piektdien 8.dec. 44.K.
Vai kur jauki silts ir mūsu Klabundē. Tīri prieks. Nav vairs jāsalst Širmeru un Beieru aukstajās istabās!
Sestdien 9.dec. 44.K.
Šodien es pirmo reizi biju šachtā! Tas bija tā: Mēs ēdām pie Gäbneriem pusdienas. Klaus radio ja prom. Nu tik steigsimies, lai tiekam pie mammas īstā laikā. Priekštrauksme mūs pārsteidza pie lāģēra un trauksme mūs pie paša werka. Braucām pēc atsauksmes uz Leipzigu. Omnibusu mēs noķērām uz mm. Iepirkāmies labi. Nu gribējām braukt mājās. Bet tramvajam strāvas pietrūka. Bija jācilpo kādu laiku kājām. Beidzot tomēr laimīgi nokļuvām Kulkwekā.
Svētdien 10.dec. 4. K.
Šī ir pirmā svētdiena mūsu Klabundē. Cik jauki, var ilgi gulēt. Un cik silts. 
Pirmdien 11.dec. 44.K.
Jau 11.dec. Drīzi būs ilgi gaidīti Ziemsvētki. Nez kādi viņi šogad būs. Cerams, ka jauki... Jau sāku gatavot dāvanas. Lielas tās nebūs, bet lai kādas, tomēr sagādās vecākiem prieku. 
Otrdien 12.dec. 44.K.
Mūsu klase izskatās pēc riktīgiem Ziemsvētkiem. Meitenes sanesa eglītes skujiņas un krāsainus spīguļus. Izpucējām klasi uz ef ef. Mēs lūdzām Heiņa kungam pastāstīt kādu pasaku. Viņš mums stāstīja par prinzi Aģiptu un Magnētkalnu. Tas bija burvīgi.
Ceturtdien 9.nov. 44. Kulkwitz
Ak, kaut tas nebūtu noticis. Šodien tādas domas vien prātā. Es šodien sagriezu vienu kreklu tantei un vienu mammai. Vai tas nav briesmīgi! Un tagad šie jaukie krekli guļ sagriezti mazās lupatās. 
Piektdien 10.nov. 44. Kulkwitz
Šodien dabūjām no Zigridas paciņu. Paciņā bija dažādas jaukas lietas: 7 pudiņpuveri, desas, milti, riksti un citas ēdamas lietas. Cik jauki tas no Zigrīdas un kā viņa mīlē tanti. Kaut es tāda būtu.
Sestdien 14.nov. 44. K.
Šovakar man ļoti gribējās viens rieksts. Es paņēmu. Mamma to atrada. Viņa bija ļoti dusmīga. Es nosolījos, ka vairs tā nedarīšu.
Svētdien 15.nov. 44. K.
Šorīt gājām pie tantes dzert kafiju. Tīra svētdienas sajūta. Kā Rīgā, kad svētdienas rītā gājām ar papu staigāt. Jauka saulīte, logi vaļā, ērģeļu skaņas plūst ārā. Tik brīnišķīgi...
Pirmdien 16.nov. 44. K.
Šodien dabūjām no Kovaļūnas kundzes vēstuli. Viņa ir dabūjusi dzīvokli, un Juris iet skolā. Tas ir tāpēc, ka viņas vīrs ir SS leģionārs. Cik jauki, ka viena ģimene ir pie vietas.
Pirmdien 27.nov. 44. Kulkwitz
Šodien man stunda ir divos. Varēsim iet mammai pretī. Es par to esmu ļoti priecīga. Ejam. Izstaigājāmies pamatīgi. Aizejam līdz Behelfsheimiem Görenzā. Tie nu gan ir jaukā parkā, bet tad būs ļoti slapjš. Tā mēs nospriedām. 
Otrdien 28.nov. 44. Kulkwitz
Nez ko dara grosīte, grospaps un tante Mērija. Šodien dabūjām no Maružiņas vēstuli. Ziņas priecīgas un bēdīgas. Onkol Teodors, kā ar'Maružiņa un tante Mīce ir galīgi pliki. Viņiem ir pazuduši 2.maisi, kaste un koferis. Viņš var papum sniegt roku. 
Trešdien 29.nov. 44. Kulkwitz.
Kāda trauksme bija šodien! Neesmu savu mūžu tādu piedzīvojusi. Tāds šurumburums, ka mati stāvus vien ceļas. 
Ceturtdien 30.nov. 44. Kulkwitz
Brr, kur auksts! Mācoties nosalu tīri stīva. Cik būs jauki, ka mēs tiksim mūsu Klabundē, siltumā. 
Piektdien, 1.dec. 44. Kulkwitz
Jau 1.decembris. Nav vairs ilgi līdz Ziemsvētkiem. Nez kādi tie šogad būs. Skolotājs Heinis teica, ka šogad eglītes nedabūsim, jo kara transporta dēļ tās nepārvadās. Bēdīgi būs Ziemsvētki bez eglītes...
Sestdien 2.dec.44. Kulkwitz
Jā, šodien brauksim uz Leipcigu. Aizejam mamma pretī uz Werku. Iesēžamies obusā un nobraucām uz Lindenavu, ka norūca vien.
Nu iesim meklēt Merzeburger ielu. Bet kur tu Dieviņ! Uzejam uz 2 bodēm un sapērkamies tik daudz , ka knapi varam stiept. Atpakaļ braucam no Plagvicas ar vilcienu. Jā, šitais brauciens mums labi izdevās. 
Svētdien 3.dec. Kulkwitz
Šodien ar katliem, spaņņiem, lāpstām, vicām un slotām apbruņojušies devāmies uz mūsu Klabundi. Mēs gribam viņu iztīrīt. Priekšpusdienu un pēcpusdienu, līdz viss kārtībā. 
Pirmdien 4.dec. 44. Kulkwitz
Briesmīgi aukst gan ir pie Šimeriem un Beyeriem. Pārnāku no skolas jau tā nosalusi, un te vēl tik auksts. Šitāda dzīve gan nav vairs ilgi izturama. 
Otrdien 5.dec. 44. K.
Sēžam pie Beyeriem un ēdam vakariņas. Beiera kundzes nav mājās. Viņa nāk. Un kas aiz viņas? Onkol Voldis! Tas tik ir prieks!
Trešdien 6.dec. 44. K.
Šodien onkol Voldim gan bija brīnišķīgs apsveikums: trauksme ar dažādiem šurumburumies. Pēcpusdienu vilkāmies mūsu Klabundē iekšā. Esam jau diezgan labi ierīkojusies. Ēdam vakariņas. Trauksme! Mēs nezinam kur sprukt. Un kā sāk šaut. Domājam, ka mūsu māju nocels no pamatiem. Jā, tāds bija apsveikums mūsu jaunajā mājā. 
Ceturtdien 7.dec. 44. K.
Onkol Voldis šodien riskēju braukt uz Leipcigu. Viņš teica: Tā jocīgi ir ap dūšu, bet ko var darīt, reizi jau taču
Otrdien 17.nov. 44. K.
Šodien mums atkal jāraksta domraksts par suni. Jau 3.reizi! Mēs nu gan paliksim paši par suni! Bet ko var darīt. Ko skolotājs uzdod- to jādara. 
Trešdien 15.nov. 44. K.
Mamma teica, lai es pasakot tantei, lai viņa palūdz no birgermeitera ogļukarti. Viņa to nedabūja. Man bija dusmas uz viņas. Viņa neko nevar izdarīt, viss ir jādara mammai. Tas man ļoti nepatīk pie viņas. 
Ceturtdien 16.nov. 44. K.
Mēs ar tanti aizgājām mammai pretī. Izstaigājām Gärenzu un Albersdorfu. Mājup ejot satikām birgermeisteru. Viņš teica, lai mēs vakarā atnākot pie viņa. Viņš došot mums ogļu karti. Viņš arī mums teica, ka mēs nākošo nedēļu tiksim mūsu Klabundē iekšā. Tad būs jauki, jo mums nebūs jādzīvo dalītās saimniecībās. 
Piektdien 17.nov. 44. K.
Beijeris mums apsolīja atvest ogles ar eideksi mūsu Klabundei. Es atteicu Heinim stundu, jo tante nevar 20 centnerus viena pati novākt. Bet mēs visu pēcpusdienu izgaidījāmies kā muļķi, eidekse nenāca. Tīri šausmīgi!
Ceturtdien 12.okt. Schönlinde
Šī diena gan bija ļoti raiba. Visupirms aizgājām pie policijas dabūt braukšanas atļaujas. Pēc tam uz Wirtschaftamta pēc kartiņām. Un tad pie birgermeistera. Tante aizgāja uz mājām dabūt pusdienas, bet mēs uz pirti. Satikāmies tirgus laukumā un gājām pie Lāča kunga. Mājup  ejot nopirkām koferus.
Piektdien 13.okt. 44. Schönlinde
Mēs visu dienu pakājāmies ceļam. Rītu no rīta dosimies ceļā. Aizgājām ar papu uz Schönlindi pēc papīriem. Pēcpusdienu aizvedām bagāžu uz staciju. Vajadzēja braukt divreiz, jo ratiņi bija par maziem. Vakarā aizgājām uz gastūzi atsveicināties.
Sestdien 14.okt. 44. Kulkwitz
No paša rīta dodamies ceļā. Ēbersbachā padzeram kafiju. Drēsdenē mums ir 3 stundas jāgaida. Pīķītis, kurš brauca uz Drēsdeni pie Edvīna, mūs pierunājām ar 26.tramvaju braukt apskatīt pilsētu. Paēdām pusdienu. Nu bija laiks doties tālāk. Kulkwitzā nonācām ap 1/2 9 Paēdām vakariņas un gājām gulēt.
Svētdien 15.okt.44. Kulkwitz
No rīta mani pārsteidza skats no mūsu istabas loga. Tas nemaz nebija tik nesmuks kā to mamma
uzdevumi. Tos es nesaprotu. Es nesu grāmatu līdz pie skolotāja. Viņš man skaidro. Bet man viss jūk. Viņš smejas. Man kauns. Bet katrs iesākums ir grūts.
Otrdien 24.okt. 44. Kulkwitz
Šī diena nebija nekas sevišķs. Mamma jau strādā otro dienu.  Ejam viņai pretī. Domājām aiziet uz Markranstädti. Aizejam ar. Stiepjam mājās acis pārgriezuši. Kaut varētu pateikt grosītei, ka mums tik labi iet.
Trešdien 25.okt.
Nez ko dara mājnieki. Tādas domas vien šodien prātā. Nez vai viņiem labi iet. Cerēsim to labāko. 
Ceturtdien 26.okt. 44. Kulkwitz
Šodien atkal aizgājām uz Kulkwitzas werķi mammai pretī. Domājām iet uz Markranstädte, bet ļoti lija. Tāpēc neaizgājām. 
Piektdien 27.okt. 44.Kulkwitz
Šorīt varēju ilgāk gulēt, jo skolā bija jābūt tikai desmitos. Tas ir tāpēc, ka Heinim jāstādās priekšā komisijai. Guļu līdz pus deviņiem. Nu ātri jāceļas, jānomazgājas un jāpaēd brokastis. Tad eju pie tantes, lai viņa sapin matus un tad eju uz skolu. 
Sestdien 28.okt. 44.
Ceturtdien 2.nov. 44. Kulkwitz
Jā, šodien man bija ļoti jādomā par grosīti. Ko viņa Rīgā dara? Onkol Teodors, tante Mice un Maružiņa ir Vācijā un viņa ir viena pati. Kaut viņai tik ietu labi. 
Piektdien 3.nov. 44. Kulkwitz
Vai kā negribas celties! Tā nāk miegs, ka nemaz nevar izturēt! Noguļu līdz pulksten 3/4 septiņiem, kaut gan mans laiks ir pus septiņi. Un septiņos man ir jau jābūt pie tantes. 
Sestdien 4.nov. 44. Kulkwitz
Jā, šodien ir sestdiena. Atceros, mājās uzkopām un notīrījām visas malu maliņas. Izmazgājām grīdas. Visu pataisījām tīru un spodru. Bija sajūta kā īstā sestdienā. Bet te nekā. Pēc tam braucām uz Mežaparku. Un kad nācām mājās viss bija tik tīrs un spodrs ka tīrais prieks. 
Svētdien 5.nov. 44. Kulkwitz
Šodien mums iznāca jauka pastaiga pa Ziebenischu un Albersdorfu. Bija tikai ļoti slapjš. Bija tāda sajūta, ka tu staigā pa Slapatām. Nez kur gan ir Birkmaņkundze.
Pirmdien 6.nov. 44. Kulkwitz
Nez ko dara grosīte. Laikam pusdienas jau paēdusi guļ uz kušetes.
Trešdien 22.nov. 44. K.
Aizgājām mammai pretī. Tas ir tas jaukākais no visas dienas iet mammai pretī. Tā arī tante saka.
Ceturtdien 23.nov. 44. K.
Ejam šodien uz Markranstetti. Iepērkamies kārtīgi. Nu gribam iet uz māju. Bet tavas šausmas! Lietus gāž kā ar spaiņiem! Pārnācām mājās slapji kā žurkas. Nakti gulēju pie tantes. 
Piektdien 24.nov. 44. K.
Šī diena pagāja ātri kā striķītī uzvērta aizskrēja, un kā kino lenta mainījās notikumis viens ar otru. No rīta pieceļos, aizeju uz skolu. Izmācos. Tad pie Heiņa uz palīgstundu, tad uz reliģijas stundu. Nevarēju ne atjēgties, kad jau diena bija galā. 
Sestdien 25.nov.44. K.
Trauksme ar šaušanu.
Nodomājām braukt uz Leipcigu. Tā kā šodien bija trauksme, uz Markranstetti iet bija par vēlu. Braucām no Zeebenischas  uz Plagwicu. Vilcienam vajadzēja atiet 4, bet viņš ''atbrauca'' pus 5. Aizbraucām tur. Bet nedabūjām ne apgriesties, ka bija jau jābrauc atpakaļ. Jā, tāds bija mūsu Leipcigas brauciens. 
Svētdien 26.nov. 44. Kulkwitz
Šodien bijām baznīcā. Tas bija ļoti jauki. Atgādināja Rīgu, kad mēs no rīta devāmies uz baznīcu.
kā elle! Plakš, līdz potītēm ūdenī iekšā- plakš kurpe pilna. Un līst. Gāž kā ar spaiņiem. Un tas trakākais joks, mēs nogriezāmies vienu ielu par ātru, jeb par vēlu. Tik jocīgi ap dūšu sametās. Beidzot tomēr kaut kā tikām uz tirgus laukumu. Plaukš! Kas tad tas? Atrodamies pie zemes. Neceļamies augšā, bet tikai smejamies. Beidzot laimīgi tikām mājās. Jaunākie notikumi: Lāča kungs aizvests uz slimnīcu. Tamārai Reiņa māte noplucinājusi roku. Mamma dabūjusi 2 istabas un papum viens koferis pazudis.
Otrdien 10.okt. 44. Schönlinde
Šodien gribējām iet apciemot Lāča kungu, bet bija par vēlu. Aizgājām uz Schönlindi. Paēdām kūkas. Kad tā padomā, Schönlindes tomēr žēl. Zināms ne lēģera, bet jaukās apkārtnes. Kulvicā tā neesot tik jauka. Tur esot īsta Latgales sādža, kur govis, aitas un cūkas skrien apkārt. 
Trešdien 11.okt. 44. Schönlinde
Aizgājām vakarā uz Gastūzi. Pagalmā atskanēja 4 v2 trokšņi. Varējām vai plīst no smiekliem. Bija jau desmit. Cik jocīgi. No rīta mēs ejam dzert kafiju desmitos, vakarā arī. Varbūt tur tas pulkstenis stāv?
Otrdien 26.sept. 44. Sch.
Šodien gājām uz mežu sēnes meklēt. Nekā neatradām, bet tomēr jauki izstaigājāmies. Tajā nometnē gan ir šausmīgi. Bet mežā tik jauki...
Trešdien 27.sept. 44. Sch.
No papa vēl nav nekādas ziņas. Kaut tikai viņam labi izietu. Tiktam no šejienes ārā. Un tad varētu atkal sākt kārtīgi dzīvot. Redzēs kā nu papum izies.
Ceturtdien 28.sept. 44. Schönlinde
Šodien iesim uz kino. Ejam. Paņemam biļetes uz jaunatnes filmu ''Tronlleater''. Klepera kundze gāja vēl pēc sava dēla. Viņa nokavēja kroniku. Tā bija pavisam cita filma. Kad palika gaišs, brīnījāmies, kapēc Kleperes vieta tukša. Domājām, ka Bucim nav paticis, un viņi aizgājuši uz māju. Bet izrādās citādi. Viņš ir izdzīts ārā.
Piektdien 29.sept. 44. Sch.
Šodien mums bija savāds viesis. Mēs ar Ireni runājam, Guna ienāk un pasaka, jaunkundzēm esot atnākuši viesi. Kas tie tādi būs? Nāk iekšā mūsu citāres spēlētāja ar savu meitiņu Helgu. Viņa mūs uzaicināja uz gastūzi. 
Sestdien30.sept. 44. Sch.
Nākam mājā no pastaigas. Mežsarga kungs mums jau pus-
Cilvēki jau izrunā daudz. Pēc pusdienu izgājām ozolu birzī pasēdēt. Pēc tam aizgājām apskatīt Wilhelmshagena pilsētiņu. Iegājām kādā konditorejā, kur dzērām zaļu limonadi. Pilsētiņa ir ļoti jauka ar mazām mājiņām un labi koptiem dārziņiem. Ceļā satikām kādu latviešu karavīru, kuram nodevām vēstules mājniekiem. Nožēlojām, ka nedzīvojām tādā pilsētiņā Ar labām atmiņām gājām atpakaļ uz lēģeri. Vakarā atkal aizgājām staigāt. Gājām visupirms caur skaistu mežu. Mežs beidzās un sākās kāds kurorts līdzīgs Mežaparkam. Tur bija jauks ezers. Ezerā peldēja gulbji. Ezera malā bija restorāns. Rītu mēs varbūt tur aiziesim. 
Pirmdien 28VIII 44. Vilhelmshagen
Šorīt aizgājām apskatīt Ekneru. Tā ir ļoti nopostīta. Atpakaļ braucām ar elektrisko vilcienu. Pie lēģera durvīm mamma negribēja iet iekšā. Ar lielām pūlēm man izdevās mammu pierunāt iet pa tiem vārtiem iekšā. Bija pareizi. Pēcpusdienu aizgājām uz mežu staigāt. Kārlis sāka niķoties, un tādēļ gandrīz nokavējām vakariņas. Vakarā sacēlās tāda vētra, kādas Rīgā nekad neesam pieredzējuši. Koki gāzās
Gājām drīz atpakaļ, jo bija jau ''Maršbefēl''. Gājām visi rindā... Bija diezgan ilgi jāgaida, līdz tikām uz kuģa. Mēs tur nevarējām atrast vietu. Beidzot tante tādu atrada. Tur mēs nolikāmmūsu mantas. Pēc 2 stundām kuģis izbrauca no Rīgas. Mēs visi skatījāmies kā mūsu kuģis izbrauca no Rīgas ostas. Mājām ardievas sirmajai Rīgai. 
Sestdien 19.VIII uz kuģa ''Illera''
Heute brauchst du dich nicht zu schämen, Morgen kannst du dich wieder schämen.
Šorīt pamosties nemaz nevarēju apjēgt kur esmu. Uzcēlos un gāju uz kuģa. Es aizgāju uz ateju. Tā bija viena vīriešiem un sievietēm kopā. Pašlaik bija sievietes iekšā. Kāds apmēram 10 gadu vecs zēns kaunējās iet iekšā. Viņa māte teica: ''Heute brauchst du dich nicht zu schämen, Morgen kannst du dich wieder schämen Mamma mani meklēja, jo es biju uzgājusi bez mēteļa. Es atnesu kafiju un mēs paēdām brokastis. Pusdienā dabūju tumi. Vakarā vēlu aizgāju gulēt. Kafiju varējām dzert cik uziet. Vienā kuģa galā bija uztaisīta būda. Tur vārīja kafiju. Viens kubls bija nolikts ārpusē, cilvēki nāca ar krūzēm  un kannām un smēla kafiju.
No rīta uzmodināja O. Gājām pēc brokastīm. Paēdām brokastis, gājām pēc pusdienām, paēdām pusdienas, gājām pēc alus. Padzērām alu gājām pēc vakariņām. Pēc tam gājām staigāt. Baseina malā salīsījās itaļi. Tie dziedāja un taisīja visādus jokus. Kādu laiku paklausījāmies, tad gājām gulēt. 
Sestdien 26VIII 44. Vilhelmshagen
Šorīt mūs pamodināja tanī pat laikā. Negribējās nemaz celties. Bija tomēr jāceļas, jo bija jāatnes brokastis. Atnesām brokastis un paēdām. Stājoties pusdienas rindā cilvēki mama teica ''ej un ieņem''. Ieņēmu rindu. Atpakaļ ejot ar Irēni un Pīķīti iepazināmies ar foršiem itaļu zēniem. Mamma mani sabāra un aizsūtīja rindā. Paēdām pusdienas un gājām pēc alus. Baltā ūsa arī stāvēja rindā. Mūsu itaļu zēni ņēmās ar mums. Vakarā es pazudu mammai. Mamma bija ļoti dusmīga. Jāiet gulēt. Bijām ciemos pie agronoma un baltās ūsas.
Svētdien 27VIII 44. Vilhelmshagen
Nakti atkal bija trauksme. Šorīt mūs nemodināja. Aizgāju pēc brokastīm. Brīnījos, ka dod tik lielu maizes gabalu. Izrādījās, ka tas arī ir priekš vakariņām. Zupa pusdienās bija mazliet labāka. Cilvēki izrunāja, ka pusdienās būšot karbenāde, bet bija tā pati zupa.
no kura varēja pārredzēt apkārtni. Ļoti jauki izskatījās ezeri, meži, mazās mājiņas koku puduros. Žēl bija atgriesties drūmajā nometnē. 
Pirmdien 11.sept. 44. W.
Pusdienas laiks. Mamma aizsūta mani uz restorānu pasūtīt pusdienās. Negribu iet, jo man kauns prasīt trīs porcijas. Visu ceļu nevarēju izšķirties, vai ņemt vienu, vai trīs porcijas. Tāpat neizšķīrusēs es nosēdos pie galdiņa. Redzēju, ka citiem ir divi taloniņi, ko viņi dod arī pret Stamm. Nu mērs bija pilns. Vienīgā doma, kaut mamma būtu še. Un lūk, te viņa nāca! Izrādījās, ka tas ir viens birojs, kas nāk pa priekšu še paēst. Pasūtījām Tagesupe, Stamm un kompotu. Klau, Luftlage Meldung! Tepat Berlīnes apkārtnē. Nu tik ātri uz mājām, lai nesāk gaudot sirēne pusceļā!
Otrdien 12.sept. W.
Gaudo sirēne. Visi uztraukti. Ķer ko māk. Skrienam uz patvertni. Labi, ka mamma še. Viņas abas ar Andersona kundzi bija aizbraukušas ābolos. Uzreiz griežas atpakaļ. Brīnāmies. Izrādās, ka viņas satikušas Leimaņa kungu un tas teicis, ka būšot jānodod bagāža. Mamma vēl nav ienākusi kārtīgi iekšā, kad jau sirēne sāk gaudot.
Jau atsauksme, paldies Dievam, ka šoreiz vēl nekas nav noticies!
brakšķēdami. Tīrās šausmas!
Otrdien 29VIII 44. Vilhelmshagen
Šodien bija sapulce par mūsu novietošanu. Neko prātīgu  neizšķīra. Vakarā aizgājām pastaigāties. Kādā restorānā padzērām alu. Kādā vasarnīcā iznabagojām ābolus. Zīles kungs ir aizbraucis un mums trūkst vīrieša. Arlabunakti!
Trešdien 30VIII 44. Vilhelmshagen
Šodien nekas prātīgs nebija. Aizgājām pastaigāties. Pastā aizsūtījām kartiņas uz Rīgu. Pusdienas paēdām kādā restorānā un pie dārznieka nopirkām tomātus. Vakarā visus aizsauca uz sapulci. 
Ceturtdien 31VIII 44. Vilhelmshägen
Šodien paēdām pusdienas restorānā. Steidzāmies mājā jo bijām nodomājušas iet staigāt. Tante jau bija aizgājusi, un tādēļ mēs gājām vienas. Gājām uz Müggelsee. To nevarējām atrast un tādēl iesēdāmies omnibusā. Cilvēki tur lamājās tāpat kā Rīgā. Izkāpām pie Paradiesgarten. Gājām uz Strandart Müggelsee. Restorānā paēdām Gemüsetoff un padzērām alu. Paskatījāmies uz ezeru. Tas bija zaļš kā zāle. Vēlāk nogājām paēst saldējumu. Uz mājām gājām ar kājām.
staigāt. Nosēžamies zālē. Skatamies: Nāk Lācis, sākām runāties. Šis gājis pie dārznieka pēc tomātiem. Sakam: šodien ciet. Runājāmies kādu laiku. Ta gājām uz mājām.
Piektdien 8.sept. 44. W.
Šodien biju ļoti nelāga. Aizgājām ēst pusdienu. Pasūtījām zupu un Stamm. Stamms bija tikai vairs viens. To dabūja Andersona kundze. Es sāku niķoties kā Kārlis. Solīju mammai tā sadot, ka aste sāk griezties. Vai tas nav kauns. Mamma man vēlāki visu piedeva. Otreiz gan tā nedarīšu.
Sestdien 9.sept. 44. Wilhelmshāgen
Šodien vajadzēja būt pamieram. Grošs kundzei kāds to ir pareģojis, ka invāzija sākšoties 5.jūlijā. Tas ir apmēram pareizi. Bet pamiers 9.sept., tas gan izklausās jocīgi. Labi jau būtu, varētu atgriesties dzimtenē, sirmajā Rīgā. Nez ko dara mājnieki...
Svētdien 10.sept. 44.  Wilhelmshāgen
Pēcpusdienu braucām atkal uz Müggelsee. Paēdām pusdienu. Gājām paēst saldējumu. Es nedabūju, jo pagājušo nakti klepoju. Par to man apsolīja citu dienu par 1 marku. Domājām braukt uz Friedrichhägenu, bet ar tramvaju aizbraucām uz ļoti skaistu vietu. Uzkāpām brīnišķīgā skatu tornī,
Dienasgrāmata
Svētdien 20.VIII 44. Dancigā
Nakti gulēju ļoti labi. Šorīt iebraucām Dancigā. Nolādēšana bija ļoti gausa. Mēs iebraucām Dancigā sešos un tikai ap divpadsmitiem tikām krastā. Nu būs liela mantu meklēšana. Mēs dabūjām putru, maizi ar desu un baltu kafiju, cik grib. Es iekāpu vilcienā, bet mamma ar tanti meklēja mantas. Pec lielām grūtībām mantas bija sameklētas. Iesēdāmies visi vilcienā un gaidījām tā atiešanu. Gaidījām, gaidījām, bet vilciens nebrauca. Neko darīt. Bija jāgaida. Vilciens izbrauca tikai ap pulksten deviņiem. Pabrauca un apstājās. Aizgāju gulēt. Arlabunakti!
Pirmdien 21.VIII 44. Gotenhafenā.
Vilciens brauca visu nakti, šurpu, turpu. Apstājas, brauc kādu gabaliņu, atkal apstājas. Beidzot apstājās pavisam kādus 19 km rietumos no Gotenhāfenas. Ap 10. gājām apskatīt apvidu. Man bija bailes tālu iet tādēļ, ka es domāju ka vilciens aizbrauks. Tāpēc mēs ar mammu gājām atpakaļ. Dabūjām zupu un paēdām pusdienas. Pēc tam gājām mazgāties. Šodien dabūju veselu litru piena, mamma ar tanti 1/4. Vakarā dabūjām maizi, magarīnu uz desu. Paēdu un gāju gulēt. Jā, šodien bija trauksme! Pirmā trauksme Vācijā!  Nekas nenotika. Paldies Dievam!
žēl bija katoļu. Apskatījām arī kapus. Labā garastāvoklī atgriezāmies mājā. 
Pirmdien 18.sept. 44. Schönlinde
Aizgāju uz mežu. Tas tāds pats kā Anskiņās. Cik jauki! Gaiss tā smaržo. Paliecos uz zemi. Tur ir ogas. Cik brīnišķīgi! Jūtos gandrīz kā sava tēva mājās- Anskiņos.
Otrdien 19.sept. Schönlinde
Šovakar gājām uz koncertu vienā gastūzī. Lāča kungs atkal spēlēja uz citāres. Pārējie klausījās muti atplētuši. Bija jauks vakars. Noklausījāmies ziņas. Nekas sevišķs nebija. Pateicāmies Lāča kungam par jauko vakaru un devāmies mājup. 
Trešdien 20.sept. 44. Schönlinde
Šovakar atkal gājām uz gastūzi. Mums piesitās kāda dāma. Viņa prasīja, kur ir Lāča kungs. Mēs teicām, ka viņš ir mājā. Viņa piesacīja, lai rītu viņš noteikti nākot, viņa arī protot spēlēt uz citāres, un tad viņi spēlēšot abi kopā. Mēs abi apsolījām. 
Ceturtdien 21.sept. Schönlinde
Tikko iegājām gasthausē, mums jau pretī nāca ar cītāri tā kundze. Viņa prasīja, ku [kur] Lāča kungs. (Viņš tādēļ negāja, ka barākā bija izrunāts, ka viņam piesitusies blonda brūte.) Mēs teicām, ka viņš ir saslimis un tādēļ aizgājis gulēt. Viņa palika ļoti bēdīga. Mēs viņu lū-
Otrdien 22.VIII 44 Küstrin Kutz
Šodien braucām un braucām visu priekšpusdienu. Pa nakti braucām un braucām. Braucām cauri Dancigai. Vilciens brauca un stājās, stājās un brauca. Pēcpusdienu vilciens piestāja Küstrin Kutz Verpflegungsstelle, kur mums izdalīja zupu un kafiju. Bērni dabūja pienu. Nomazgājāmies, paēdām un braucām tālāk. 
Trešdien 23VIII 44. Wilhelmshagen
Nakti braucām cauri Berlīnei. Es pamodos. Mamma un visi citi bija ļoti uztraukti, jo strādāja starmetēji. Elektrisko vilcienu brauciena troksnis izklausījās kā trauksme. Aizmigu. Pēc kāda laika pamodos no liela trokšņa. Visi bija ļoti sabaidījušies. Gaidījām vai vēl kas būs, bet nebija. Apmierinājāmies un aizmigām. No rīta redzējām, ka atrodamies pie kāda lēģera. Mums izdalīja maizi un zupu. Pēc tam gāju stāvēt rindā pēc limonādes. Dabūju zināt, ka bērniem dod putru ar mērci. Es neesmu bērns. Es to nedabūju. Man radās skaudība. Neko darīt kara laikā jāpaciešas. Nu bija jākāpj visiem vilcienā. Braucām tālāk. Nu varējām apskatīt Berlīni. Bija diezgan sapostīta. Pēcpusdienu iebraucām Stansdorf, kur mums lika izvākties ārā. Tikko izvācāmies, mums paziņoja, lai vācoties iekšā
līdz Zoo. Viņš mums izrādīja Berlines Zoo galvenās ielas, savas mājas, kurā glabājās brīnišķīgi mākslas darbi un jaukus lokālus. Atsveicinājāmies no laipnā kunga un braucām atpakaļ uz Fridrichstraße. Pastaigājāmies un nopirkām koka tupeles. Kādā lokālā paēdām pusdienas. Gājām atpakaļ uz staciju. Tas trakākais joks ir tas, ka iekāpām nepareizā vilcienā. Vilciens aizbrauca Malsdorfu. Dabūjām ābolus. Arī labi!
Otrdien 5.sept. W.
Šodien braucām ābolos uz Malsdorfu. Kāda kundze mūs ielūdza pēc 14 dienām. Tad būšot āboli gatavi. Citā vietā dabūjām vārāmos ābolus. Rīgā mēs nu gan tik daudz ilgi nebijām ēduši. Apmierināti atgriezāmies atpakaļ. 
Trešdien 6.sept. 44. 
Nez ko dara mājnieki. Pirmo reizi tāds savāds žēlums sirdī. Papus! Mīļais papus. Nez vai tas domā par mums svešā zemē. Domāju: Mums iet ļoti labi, bet nez kā mājniekiem. Kaut viņi būtu še! Šis šausmīgais karš. 
Ceturtdien 7.sept. 44.
Aizgājām pie friziera izmazgāt galvas. Es arī! Pirmo reizi pie friziera. Jocīga sajūta bija, kad žāvēja, bet toties tīra galva. Pēcpusdienu aizgājām uz mežu.
dzām, lai viņa pati uzspēlē kaut ko uz citāres. Viņa arī uzspēlēja smukas dziesmiņas. 
Piektdiena 22.sept. Sch.
Mūsu cītāres spēlētāja jau bija priekšā. Viņa spēlēja un dziedāja. Tad kāds karavīrs palūdza no viņas citāri un arī sāka spēlēt. Viņam lāga negāja. Tad atkal mūsu spēlētāja ņēma citāri savās rokās. Man sevišķi patika viena dziesma, ko viņa spēlēja. Tā bija ''Heidenröslein''.
Sestdien 23.sept. 44. Sch.
Nakts. Pamožos. Kas tad tas? Kāpēc tante guļ man blakus? Pajautāju. Tante atsaka:- Papus atbraucis- Ko, papus! Nu tik ir jauki. Nevaru aizmigt, kur nu vēl sagaidīt rītu, lai varētu visu izjautāt, izprasīt.
Svētdien 24.sept. Sch.
Šo svētdienu atkal pavadījām kopā ar papu. Aizgājām uz baznīcu. Žēl, ka tante nav līdz. Bet neko neko darīt, jo viņai šodien ir virtuves diena. Papus pēc tam mums izmaksāja no savām kartiņām. Tik garšīgas pusdienas ilgi nebiju ēduse. 
Pirmdien 25.sept. Schönlinde
Papus atkal brauc prom. Īsu laiku tikai viņš bija še. Bet viņš meklēs darbu. Un kad būs darbs, bus maize. Un tad mēs tiksim no šejienes prom. Te nu gan man ir apnicis.
Mēs mājās neatradām neviena cilvēka. Gājām uz 6.baraku. Tur bija citi priekšā. 
Piektdien 1.sept. Vilhelmshagen
Nakti nemaz negulējām. Bija daudz blaktis. Šorīt pārvācāmies citā istabā. Aizbraucām uz Müggelsee. Pasūtījām Gemüsetapf, pupiņas un Matrosensalat. Sabijāmies, jo mums atnesa briesmīgas porcijas. Paēdām saldējumu. Atpakaļ braucām ar elektrisko vilcienu. 
Sestdien 2.sept. Wilhelmshagen
Šodien pienāca tas beļģu ešelons. Visas malas pilnas. Sarīkojām šovakar koncertu. Vecpuisis Lācis spēlēja uz citārus un pārējie klausījās. Bija īss, bet jauks brītiņš. Mums radās jauni īrnieki Leimaņa kungs ar kundzi. Tie taču ir labāki nekā beļģi. 
Svētdien 3.sept. Wilhelmshägen
Šodien ēdām pusdienas pie Südwest Afrikanera. Man briesmīgi gribējās dzert. Es izdzēru 2 kausus alus. Traki! Rīgā gan tā nevar dzert! Retos gadījumos 1 glāzīti. Bet te 2 kausus. Mēs nu gan paliksim par dzērājiem. 
Pirmdien 4.sept. Wilhelmsh.
Šodien braucām apskatīt Berlini. Nopirkām biļetes līdz Fridrichstraßei, bet kāds kungs mūs pierunāja braukt
jo barakas esot aizņemtas. Žēl, jo tur bija jauki, tikai pa tuvu pie Berlīnes. Paēdām pusdienas un braucām atpakaļ. 
Ceturtdien 24VIII 44. Wilhelmehagen.
Naktī bija gan dulls brauciens. Bailes bija visiem salīdušas biksēs, no kāda trokšņa. Šis šausmīgais troksnis pārbiedēja mūs visus. Tā kā otrs neatskanēja, apmierinājāmies. No rīta mums lika izvākties ar visām pekelēm no mūsu čukas ārā. Tas rakstījās uz vēstures lapas tā: Mēs vēl nakti, varbūt jau enģelis bija izsludinājis rītu, ceļojām pa sapņu valsti, kāds dulls bazibazuks klauvēja un sauca: ''Izkāpt! '' Mēs nodomājām: Tas gan ir verikt, ka viņš liek celties (līst) no migas ārā. Satraukums bija liels, cilvēki metās pa kaklu, pa galvu ārā, un izcēlās tāds šurumburums, ka Grašs kundzei viens koferis izkūpēja gaisā. Mēs aizstiepām mūsu pekeles uz lēģeri. Tur mūs ietupināja blaktis. Mēs pieteicām blaktīm karu un izvācāmies āra. Mūms vēlāk izdalīja talonus ēdiena saņemšanai. Mēs vēlāk pārvācāmies uz tīrām barakām. Es jau guļu. Arlabunakti!
Piektdien 25VIII Vilhelmshagen
Nakti bija trauksme. Sagājām visi patvertnē.  Kārlis sāka kaukt. Viņu paņēma Kleperis un prasīja vai šis vēl raudāšot.
Trešdien 13.sept. 44. W.
Kāds prieks, kāda laime! Papus atbraucis. Nu es atkal viņu reiz redzēšu. Bet pašā prieka vidū kā čūska iedzēla sirdī rūgtums. Bet rītu taču jādodas ceļā. Nezināmā ceļā. Nezināmai nākotnei pretīm. Diezin kas nu atkal būs. 
Ceturtdien 14.sept. Aussig
Jau no paša rīta dodamies ceļā. Iekāpām vilcienā. Kādas skaistas vietas. Kādi kalni. Un tās mazās mājiņas. Kā papīra. Tīri noskūpstīt varētu. Jauki būtu tur dzīvot. Vilciens piestāj kādā stacijā. Tātad te tā vieta. Izkāpjam. Bet mums paziņo, ka jābrauc tālāk. Nīkstam ilgu laiku. Tumsā tikai dodamies ceļā. 
Piektdien 15.sept. Schönlinde
Nakti gan bija grūti. Nedabūjām apsēsties, kur nu vēl gulēt. Pārkāpšana pārkāpšanas galā. No rīta mūs aizveda uz lēģeri. Te nu gan bija šausmīgi. Bet jāiztiek, ko var darīt. 
Sestdien16.sept. Schönlinde
Nu sākās vienmulīgās dienas lēģera dzīvē. Bet lai cik vienmulīgas, tomēr dažreiz arī diezgan jaukas. Bet mājās tomēr ir labāk. 
Svētdien 17.sept. Schönlinde
Šodien svētdiena. Mājās gan bija jauki. Gājām citreiz uz baznīcu. Arī šodien aizgājām apskatīt abas baznīcas. Tās diem
Piektdien 18.VIII 44. Rīgā
Jā, šodien bija tā diena pienākusi. Nu bija jādodas grūtajās bēgļu gaitās tālajā svešumā. Grūti bija šķirties no mājām. Šorīt vēl paēdām brokastis pēdējo reizi visi kopā. Pulkstenis jau bija pus septiņi un bija jādodas ceļā. Atvadīšanās bija īsa, bet sirsnīga. Gājām visi uz tramvaju. Tramvajā netikām iekšā, un tādēl mamma salīga ratiņstūmēju. Pils laukumā bija salasījušies daudz braucēju. Mums izdalīja braukšanas atļaujas. Pēc tam gājām apskatīt mūsu kuģi. Tas bija liels preču tvaikonis ''Illers''.
Elma
Trešdien 7.febr.45. Kulkwitz
Tā kā vakar bija baumas, ka kino slēgts, tādēļ negājām. Mamma uzdeva Cukuriņam, lai viņš papēta. Tā kā kino ir, tādēļ arī gājām, ka noputēja vien. Visupirms bija filma par antilopēm. Tad sekoja filma. Bija jauka. Nedēļas apskatam vajadzēja notikt beigās. Jau filma beidzas. Nupat būs hronika. Bet uzreizi parādās viens uzraksts Fliegeralarm, bitte ir Ruhe Teather verlassen. Domājām iet pa Leipcigas ielu uz mājām. Kaudkas būs! Kas ir? Kur nu spruksim? Bet paldies Dievam! Atsauksme.
Ceturtdien 8.febr.45. Kulkwitz
Izskrēju visas malas, bet tomēr marmelādi nedabūju. Ar ko nu cienās Heini. Sarestējām zemeļus. Ap sešiem eju Heinim pakaļā. Šis atnāca un palika līdz deviņiem. Bija jauki. 
Piektdien 9.febr.45. Kulkwitz
Visu dienu rakstu, ka put vien. Tīri nogurusi un čīkstīga. 
Sestdien 10.febr.45.
Priekšpusdienu laboju pie Heina burtnīcas. Pēcpusdienu gājām uz Markranstädti. Iepirkāmies labi.
Svētdien 11.febr.45.
Kā dulls āzis krievs drāž Vācijā iekšā. Nez vai viņu noturēs, vai viņš atnāks šeit. Cerēsim to labāko.
Pirmdien 12.febr.45.
Lietus līst, vējš ir liels. Būda ļodzās. Tavu trakumu! Trauksme! Kur nu? Paliksim. Ak kas par lērumlērumu. Šauj kā nelabais. Šķēpeles iet dzidž, dzidž. Dzird tikai, ka krīt. Līdz ko paliek mierīgāks, skrienam uz skolu prom.
Piektdien 2.febr.45.
Šodien tie sengaidītie bēgļi ir klāt. Visas malas čum un mudž. Tādi "kolhosniki", ka bailes. Sirmerenie ielikta viena sieva ar četriem bērniem. 
Sestdien 3.febr.45.
Nu mūsu miers ir beigts. Mums blakus ievilcies viens laupītājam līdzīgs vīrs ar sievu un 3 sarkanmatainiem zēniem. Šo vīru mēs iesaucām par laupītāju virsnieku Rinaldo.
Svētdien 4.febr.45.
Rinaldene ienāk pie mums un saka: "Mums te esot elektrība un viņai nav. Kā tas var būt?" Mēs viņai iedevām vienu sveci. Šī nostāvēja veselu pusstundu un mala kā ar dzirnavām viņas valodas. 
Pirmdien 5.febr.45.
Dažādi dati par Rinaldu ģimeni. Rinaldo pats ir kurts. Viņš esot dabūjis kāvienu no policijas. Viņai gribējis NSV atņemt bērnus. Var redzēt, kas tā par ģimeni.
Otrdien 6.febr.45.
Tante mazgājās. Klauvē. Kas tur? Rinaldene. Viņa ir gribējusi iet pēc piena, bet tai neesot neviena pudele. Iedevām viņai 2 alus pudeles. Gribam iet uz kino.
Mums ir ļoti patīkami. Dzenam vellu, ka bail metas. Mūsu istabā ir bez tam boilers ar siltu ūdeni. Tas citur iedveš skaudību. Rītu rakstīšu par citu. 
Mūsu štube laikam šovakar lūzis, jo mums ir radio. Noteikti visi diegs kā mušas. 
Kaut miera konference iegriestos mums par labu.
I.Anderson Fabrikstr 38 (11 a) Schönlinde
A.Frenzel Bautzen Damaschke str.24 (10)
W.Osol Pöltig über zeitz II Volkschule 132 (10) Kreis Gera in Thüringen
A.Spanovskis Krugau Lager über Lübben Spreewald Heines Panzernebenzeugamt (2)
(Pīķis (11a) Wolfsdorf Gasthaus "Wenzel" )  nederīgs!!!
Pīķis Gärze b Visbiburg (Bb) Ranscheder Saal
Svētdien 7.janv. 45.
Šodien bijām iekš kino. Rādīja kultūrfilma par Amerikas zvēriem, no ziemeļiem līdz ekvatoram. Bija jauki.
Pirmdien 8.janv. 45.
Esam norunājušas ar Rocēnu Laimdotu iet uz Markrānstädte pēc slotām. Bet, ak Dievs! Šinī veikalā bija inventūras uzņemšana!
Nopirku sinepes, šamponus kastītē un papum kalendāru. 
Otrdien 9.janv. 45.
Gribēju šodien priekš pusdienu iet pēc marmelādes, jo to var 
taz 
dabūt glāzītes. Bet tante mani nelaida, jo mums trauki neesot vajadzīgi. 
Trešdien 10.janv.45
Laimdota atbrauca  pie mums pēc "Fleišlvēres". Viņa stāstīja, ka vakar ir bijušas Markrānstettē zivīs, bet viņa nav tās dabūjusi. Viņai jau bija kartiņas bijušas iegrieztas. Rītu no rīta nolēmu iet viņām pakaļ. 
Ceturtdien 11.janv.45.
Sataisīju somu un jau gribēju iet pa durvīm ārā, kad iedomājos, ka šodien jau ir ceturtdiena un veikali līdz 3 ciet. Es dabūju zivtiņas un sinepes.
Otrdien 13.febr.45.
Nez ko dara Kottbusieši? Kā viņiem iet? Šodien uz karti apskatījos, ka krievis nav tālu no Kottbusas.
Trešdien 14.febr,45.
Skaistā Dresdene! Cik žēli, ka viņa ir beigta! Šodien pie Širmeriem dzirdēju, ka Drēzdenē ir bijis Ferraruzbrukums. Šis šausmīgais karš.
Ceturtdien 15.febr.45.
Šodien nav skola. Esmu jau visus skolas darbus padarījusi. Meitenes nāk rindā vien pēc burtnīcām. Vai nav traki?
Piektdien 16.febr.45.
Vēl arvien laboju pie Heiņa burtnīcas. Pulkstenis jau ir seši. Mamma nāk pretī. Norunājām, ka es iešu rītu pus desmitos.
Sestdien 17.febr.45.
Man par lielu nepatiku, es nevaru iet līdzi uz Markranstädti, jo man jāiet pie Heiņa labot burtnīcas. Tā tas ir apriebies, ka nevar nemaz izturēt. 
Svētdien 18.febr.45.
Šorīt mani pamodināja tāds sauciens ''Dod tai bābai par purnu! Ko šī te lūr?'' Bet kas ir tā bāba? Maružiņa un tante Mīce! Ak prieks! No prieka nezināju ko darīt.
Pirmdiena 19.febr.45.
Strandart Müggelsee.
P. s
O.
T.
C.
P.
S.
S.
Otrdien 12.jūn.45. Niarkranstädt Lāģerī
Jāatstāj mīļā Kulkwitza! Būda! Jāiet uz lēģeri! Cik te ir šausmīgi! Rītu no rīta laikam dosimies ceļā! Uz kurieni? Koste te tomēr labāka. Bet lāgerī dzīve nav viss feina! Esmu ļoti izsalkusi. Drīz nāks mamma un dos ēst.
Kas nu būs?
Göppingen 10.aug.45. Piektdienā
Kapulācija! Japānas! Radio nupat paziņoja. Vai nav kautkas sevišķs! Bet kas nu būs? Ko miera konferencē nospriedīs?
Dzīvē Göppingenas nometnē.
Esam 9 cilvēki 1 istabā. Bez mums 4 ir vēl 5 karavīri, braši zēni. Jēkabsona kgs, Knariņš, Lucān kungs, Luik kgs un Buttevics kgs. Uzzīmēšu mūsu plānu:
Piektdien 26.janv.45.
Pēcpusdienu tante aizgāja uz Markrāstetti. Es ar Kēti rodelēju, ka putēja vien. Bija jauki.
Sestdien 27.janv.45.K.
No ēšanas iegājām pie Bujeriem. Viņa uztaisīja kafija un izcepa pankūkas. Pēc tam es ar Roseli rodelēju. Vēlu vakarā tikai atgriezos mājās.
Svētdien 28.janv.45.K.
Par visu vairāk es priecājos par svētdienas pusdienām. Ir jauki. 3 ēdieni: zupa, gaļas ēdiens un pudiņš. 
Pirmdien 29.janv.45.K.
Šodien es vārīju pudiņu ar zemeņu garšu. Bija ļoti jauks un garšīgs. Vienīgais kas Vācijā garšīgs ir pudiņš. 
Otrdien 30.janv.45.
Mums iet tādas runas, ka skolu slēgšot ciet. Kurināmais neesot. Man tas tīri labi patiktu. 
Trešdien 31.janv.45.
Šodien iesim uz ķinīti! Man tādas bažas. Es tikšu iekšā jeb ne? Jo te laiž tikai no 18 gadiem. Tante man uztaisīja ruļļus, es uzliku galvā modernu cepuri un tiku arī iekšā! Izrādīja jauku, jautru filmu.
Ceturtdien 1.febr.45.
Tā diena ir klāt. Heinis mums paziņoja, ka skolu slēgšot. Kurināmais esot diezgan, bet vakar uz reizi katrs koksa gabaliņš "bešlagnamt" Mums uzdošot daudz un katru 2.dienu mums vajadzēšot darbus aiznest uz skolu. Jauki, es varēšu ilgi gulēt.
Es dzīvoju.
Durchgangslagen  Wilhelmshagen.
Schönlinde Bolzensterk
Piektdiena 19.janv.45.
Šodien cepām kliņģeri, vārījām pudiņu un gatavojāmies lielā steigā. Es aizmigšu un rīt es pamodīšos 12 gadus veca.
Sestdien 20.janv.45.
Jauki! Tā diena beidzot ir klāt! Dabūju no tantes skaistu medaljonu! Vakarā atnāca Laimdota, Frīda un Širmera kgs ar kundzi. Bija jauki. Vakarā vēl gāju uz dīķa slidināties. 
Svētdien 21.janv.45.
Jā, mana dzimšanas diena ir jau pagājusi. Žēl, jo tāda tik vienreiz gadā ir. Bet lai arī esam tālu no dzimtenes, tomēr bija jauki. 
Pirmdien 22.janv.45. Kulkwitz
Šodien dabūju no meitenēm dāvanā 1 brošiņu un 1 kartiņu. Vai nav jauki?
Otrdien 23.janv.45.
Braucām ar Sietiņa kundzi uz Leipzigu. Viņai vaijadzēja braukt pie ārsta. Tas nepieņēma. Tādēļ viņas nolēma ceturtdien braukt vēlreiz.
Trešdien 24.janv.45.
Šodien bija brīnišķīga stunda pie Heiņa. Viņš man stāstīja par Gäthi un rādīja viņa bildes no viņa dzīvokļa. Aizgāju 4 un atnācu tikai pēc pus sešiem.
Ceturtdien 25.janv.45.
Sietiņkundze ar tanti jau no paša rīta ir ceļā. Es esmu viena pati mājā! Aizgāju pie G.Brodas ēst, bet bez karotēm. Vai nav traki.
Trešdien 27.dec. 44.Kulkwitz
Kā man šodien spieda kurpe! Tiešām nevarēju nemaz izturēt. Mēs gājām uz Markranstädti. Un visu šo garo ceļu!
No Markranstädtes mēs pārvedām man širci, cimdus un zeķes, tantei mitelširci, lakatu, 2 pār zeķes, starp citu arī ķēķa dvieļus (Tie nu gan izskatās kā salvjetes) Un tas visjaukākais? Ko mēs pārvedām bija ''siļķes''. Nevaru nemaz atminēties, kad tādas būtu ēdusi. Šovakar pat tiesāsim viņas nost. 4 1/2 siļķes! Tikai žēl, ka nebija Širmeru karte mums līdz. Viņa tik labprāt ēd to. No visiem priekiem pat aizmirsu kāju un kurpi. Va tas nav jocīgi?
Ceturtdien 28.dec. 44. K.
Šodien braucām uz Leipzigu pirkt deķus. Tas trakākais joks tas, ka mums vajadzēja samaksāt klāt par pagājušās sestdienas deķiem. Bet par to vecis kūst vai ārā. Mums iedod 6 slaukāmās lupatas un 1 somu. Vai nav jauki?
Piektdien 29.dec. 44. K.
Esam bijuši Markranstädtē un iepirkušies. Iznākam no Kolās. Gaidām mammu. Bet viņa kā nenāk tā nenāk. Viņai mums ir kartiņu, un mēs tad varētu dabūt neīsto siļķi. Beidzot elsdamas, pūsdamas satiekam mammu pie paša werka. Aizejam kopā līdz Gemeindehaus. Mamma grib skriet atpakaļ uz Markranstädti pēc siļķes, bet karti nevar un nevar atrast. Neko darīt, jāiet būs vien uz mājām. 
Mājās gan bija liela meklēšana. Beidzot tomēr atrada. Tante to bija iebāzusi kādā grāmatā.
Ceturtdien 4.janv. Kulkwitz
Man bija jāiet uz wirtšaftsamtu, bet tā kā liels vējš bija, tādēļ neaizgāju. Domāju ies citudien.
Piektdien 5.janv.. K.
Tante aizgāja pie Širmeriem izmazgāt grīdas un teica: ''Ap 11 nāc man pretī un palīdz man atnest. Bet tikko es eju pa durvīm ārā, nāk puika pēc sava ''veinachtsmanna''. Es viņam to arī iedodu. Un kad es gribu iet prom, tad bija jau 1/4 uz 12. Es steidzos un tā gāzos un tā sasitu potīti, kā briesmas. 
Sestdien 6.janv. 45. Kulkwitz
Jā, šodien tantei dzimšanas diena. Cepam štriceles ar marmelādi, ka put vien. Gribam iet prom, bet uzreiz sāk visas sirēnes darboties un  sāk šaut. Ak kā mēs skrējām uz skolu!
7.maijā 1945. Pirmdien
Kopš šī laika 19.febr.1945.g. neesmu rakstījusi. Mēģināšu visu savilkt kopā. 
No 19.febr. atradās tante Mīce, onkol Teodors un Maruziņa pie mums. Dzīvošana 7. 22m
2
 nav vis joks! Tante Mīce, onkol Teodors un Maruziņa gulēja uz grīdas. Tā tas vilkās dienu no dienas 4 nedēļas, līdz mūsu viesi pie Šrimeriem dabūja istabu. Švarcu viņi uzdzina augšā, bet vēlāk viņš aizvilkās uz Mankränstädti. 
Šai laikā mēs ļoti daudz jokojām, smējāmies un vispār dzīvojām lustīgi. Daži atsevišķi gadījumi:
Otrā dienā, tas ir 20.febr. papus atnesa no Širmeriem mūsu radio. Mums nu gan nebija vēl brīv klausīties, bet pa klusām to darījām. Biju ļoti priecīga.
Vienu vakaru bija ļoti karsts, un tāpēc aizgājām uz Lendi alu dzert. Jokojām un smējāmies traki palikdami. Mājā nācām pa mēnesnīcu. Mājās tas trakākais, nodzisa uguns. Sēdējām pie plīts gaismas kā čigāni. 
Kara briesmas nāk arvienu tuvāk. Aizgājām uz šachtu ar visām pakām. Mums ar Rocēnu kundzi ierādīja veselu istabu. Pie panceralarma gājām šachtā.
Šodien paziņoja pa radio, ka Vācija kapitulē. Grosītei bez tam ir vārda diena. Nez ko viņa dara? 
Miers... Bet kāds?
Trešdien, 20.dec. Kulkwitz
Šovakar spēlējām cūkas! Mēs mamma, tante, onkol Voldis un es. Aizgāju gulēt tik ap desmitiem. Ilgi neaizmirsīšu šo vakaru. 
Ceturtdien 21.dec. 44. K.
Mamma teica, ka viņa šodien atnesīs enģeļu matus. Gaidīju viņu pārnākot kā vēl nekad. Bet šodien visa gaidīšana bija velta.
Piektddien 22.dec. 44.K.
Aizgājām uz Markranstädti. Nosalām briesmīgi. Šodien ir gan sals. Bet viņš tomēr ir maigāks kā Rīgā. Cik jauki izskatās! Viss nosarmojis balts, kā sniegs.
Sestdien 23.dec. 44.Kulkwitz
Šodien kopā ar Rocēņu ģimeni devāmies uz Leipcigu. 
Un vēl kas jauns. Mamma šodien dabūja sengaidīto vēstuli no Grošs kundzes. No Zigrides paciņa. Nez kas tanī būs iekšā...Cakarias man uzdāvināja veselu šķīvi ar piparkūkām un mammai vienu paciņu. Vai tas nav burvīgi.
Svētdien 24.dec. 44.K.
No paša rīta devos pēc sava šķīvja. Tā bija jauka pastaiga. Priekšpusdienu bija daudz darba: Pušķojām eglīti, vārījām pudiņu, cepām maizi u.t.t. Pats birgermeisters bija pie mums ciemos. Vai tas nav liels gods? Vakarā pēc eglītes dedzināšanas un vakariņu paēšanas devamies pie Širmeriem. Bet tie nebija mājā.
Pirmdien 25.dec. 44. Kulkwitz
Esam uzlūgti pie Širmeriem uz kafiju. Kādas jaukas kūkas gan viņa nav cepusi! Pieēdāmies tik pilni, ka nevaram nemaz pakustēties. Nu vajag kājas izlocīt. Ko mēs daram? Mēs ejam pie Rocēniem un uzlūdzam viņus rītu pie mums. 
Otrdien 26.dec. 44.Kulkwitz
Ai, kas šodien mums bija viesu! 8 gabali! Un viņus sasēdinājām tā: 
1. Rocēn kundze, 2. Ziedons, 3. Polis kundze, 4. Sietiņ kundze, 5. Udis, 6. Rocēn kungs, 7. Sietiņ kungs, 8. Laimdota, 9. es, 10. Tante, 11. mamma, 12. Papus
Kā galds bija uzklāts.
T. Tases Zemeļi ar desu un sieru kr.pusē Zemeļi ar medu. L. pusē Rupjmaize ar desu un sieru. P. Pašcepta maize. K. Piena krūza.
Bija gan ļoti jauki, skāde, ka tikai svētkiem beigas.
Piektdien 12.janv.45
Pēcpusdienu ar tanti bijām Markransteni un nopirkām slotas. Pēc skolas arī labi iepirkāmies.
Sestdien 13.janv. 45.
Braucām uz Leipzigu pēc manas kleitas. Nopirkām man jauku cepuri. Visumā mums labi izdevās. 
Svētdien 14.janv.45.
Nodomājām iet mazgāties. Paēdām pusdienas "Glückaufā", gribam iet uz vannu, bet ūrī! Trauksme! Jālien šachtā iekšā. Pēc tam bija jauka mazgāšanās. 
"Umkleideraum"
Pirmdien 15.janv.45.
Šī ir pēdējā brīvdiena. Rīt atkal jādodās skolas gaitās. Vai kā negribas. 
Otrdien 16.janv.45.
Šodien četrās skolas sienās saradās skolu jaunatne no visām četrām skolas pusēm. Gan no Kulkwitzas, Gärnitzas, Seebenischas, pat no Albersdarfas un Gärencas, lai sāktu darbu.
Trešdien 17.janv.45.
Jā, šodien mēs sākām gatavoties manai dzimšanas dienai. Ko mēs darījām? Mēs vārījām ar tanti kreima konfektes.
Ceturtdien 18.janv.45.
Šodien cepam Aleksandera torti! Tāpat kā Rīgā. Nez ko grosīte dara.
