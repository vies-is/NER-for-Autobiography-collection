33.
Izlēmu palikt Padures dzirnavās, šeit man bija nodrošināti dzīves apstākļi un šī retā melderu profesija bija man pa prātam. Nīkrācē no maniem piederīgajiem, izpostīto apstākļu dēļ atgriezušies nebija neviens. Dzīvei pamatu šeit nebija. Šķiroties no tēvu mājām sirds atvadoties sāpes jūt.
Aiz siliem un kalniem aizgrima zeme kas reizi bija patvērums bērnības sapņiem, jaunības trauksmaino, dzirkstošo dienu kausam - cilvēkam atrauts tiek sirdsmīļuma mazumiņš. Man dzīvē izdevās noturēties uz saules apspīdēto - ceļa daļas, jo laimes māte ar mani vienkopus gāja - rociņā!
Mūsu Latviešu Tautai, - kā krievu armija, tā vācu armija, bija vienlīdzi - okupanti, vadoties no savstarpēji nodevīgi slēgto, Rībentropa - Molotova slepeno paktu, apstākļiem.
Ņemot vērā kādas bija katras karojošās armijas attiecības pret vietējiem civiliedzīvotājiem un to īpašumiem, šī atšķirība starpība atšķīrās kā diena pret nakti. Kara laikā šeit frontes joslā nebija gadījumi kad vācieši būtu ko zaguši, vai pazemojuši civiliedzīvotājus.
Turpretim krievu morāle - nerunājot par kultūru, bija varmācību un brutalitātes piesātināta. Ne velti, uzvaras auros radās sauklis: Līdz ar uzvaras prieku dzima krievu pulksteņu prieks, nekas šeit nebija lieks, kaut uz abām rokām - tika šis prieks. Pār Latviju nolaidās nākotnes tumsa, kura sev līdzi nesa lielu neziņu un bailes, par turpmāko nākotni.
Mūsu kopējā likteņu ceļā, Dievs žēlīgs mums visiem bija. Reizēm no bezcerīgas tumsas kāda neredzama gādīga roka, izveda mūs uz gaišo balto dzīvības ceļu. Dieva svētībā šodien savas vecumdienas, kā pensionēta namsaimniece Rīgas raj. Mārupes pag. "Laukkalnos" vada Marta Čurišķes kundze. Šiem ļaudīm mana mūža pateicība, - kopējā sadarbībā šo ģimeņu jaunākais dēls Jānis - ir mans krustdēls! Un katram sava māja, un svētīga ģimene.
24.
Lāgerī.
Jautājam šim: cik tas krievs par šo "maiņu" tev pielika. Vīrs nebija pat humora izjūtu zaudējis un atbildēja: Vaņka "norēķināšoties" Maskavā.
Lāgerī sastapos ar paziņu Zigfrīdu Šusteru, bijušais S.D. polecists [policists] - privātā. Mums blakus zālītē guļošiem, klāt pienāk kāds virsnieks. Parastais pirksta žests, tiek veltīts tieši man, lai sekotu līdzi. Klusībā pie sevis nodomāju ka tieku vests uz "maiņas punktu". Aizvests aiz mājas stūra, noprasīja manu uzvārdu, bet par manu paziņu neviena vārda. Mani momentā atlaida, pienāca un paņēma līdzi man paziņu, un tā es šinī lāgerī viņu vairs neredzēju. No visa izrietošā sapratu ka kāds mūs bija uzrādījis, bet noticis bija pārpratums. Tā kā šeit lāgerī darbojās jau nodevēji, no pašu vidus.
Gribu gan atzīmēt to, ka šis polecists [policists] no izsūtījuma soda vietas atgriezās, aizdomīgi ļoti ātri. Vēlāki cilvēki no šādiem ļaudīm, kļuva ļoti piesardzīgi...
Reizi visu mūsu grupu apsardzes pavadībā aizveda uz tuvāko mežu, ar nolūku sazāģēt nelielas eglītes, kuras atnesām uz lāgeri ar kurām nomaskējām teritorijā visas esošās spc. mašīnas. Kādēļ šāda izdarība vajadzīga bija? Ceļā uz mežu kāds no apsardzes zaldātiem, izpriecas nolūkā sāka šaut gaisā. Priecājāmies ka prieka dēļ netikām kāds izraudzīts par mērķi.
Vienam nakšņotājam reizi no rīta atklājās liels brīnums, galvas virsū pārvilktais mētelis bija pārgriezts ar nazi. Secinājām ka naktī galviņa noturēta, par maizes kukulīti.
34.
Papīram uzticētās atmiņas dveš no tiem laikiem kad Kurzemes kara elles lielajā katlā virmoja nelaimīgo cilvēku likteņi.
Šajā nežēlīgajā karā Latviešu Tautai un mūsu zemei, kara rezultāts nesa neiedomājamu postu un cilvēkiem sagādāja lielus zaudējumus, un nesa šausmīgas ciešanas.
Daudziem nācās izjust bēgļu sāpes postu un izmisumu. No mātes un zemes atrauta kaisījās pasaules vējos - pretim iznīcībai, tauta.
Sava zeme paliek kā pastaigu lauks visiem kuri minuši un virinājuši šīs Eiropas krustceles caurbrauktuvi.
Liktenis izauklēja dzīvīti manu un tā neskarta izgāja cauri šausmīgo kara ceļu. Pateicoties Dievam man zem kājām atvēlēts tika mūsu dzintarjūras krasts.
Kara vējos es jutos kā mazs puteklītis zem pasaules lielā jumta, bez kara mundiera 16. gadus jauns.
Lielajā likteņu ceļā, man nomodā bija manas acis un cilvēka prāts.
Mans viedokļu ieraksts palika atmiņu kamolā tīts. Savas atmiņas es atstāju nākotnei.
Neloloju pēc patiesības oreola, bet centos turēties patiesībai pie rokas.
Notikumu laiks šodien mērojams ar 55 gadu distanci.
"Sieriņos" 1999. gadā
Liepājas rajonā
Latvijā
Nikolajs Brīvlauks
25.
Lāgerī.
Ne mazums bija tādu, kam tiešām nebija ko likt uz zoba. Vēlāki nācās dzirdēt ka otrpus ceļam Kaltiķu cepļu lāgerī tā dzīvīte esot bijuse daudz sarežģītāka, jo tur bijuši ieslodzīti daudzi bijušie Vlasova karotāji. Tiem ēst nebija nekā. Maizes dēļ reizēm izvērtušās savstarpējas kaujas.
Kādā dienā visus pārsteidza mūs, kāda pārgalvnieka triks. Vīrs mierīgā garā, nesteidzoties uzkāpa augstās raidstacijas tornī pašā augšā un izdarīja vēl dažādus pārgalvīgus vingrojumus. Krieviņš gan no apakšas brēca un lamājās, bet tas šā vīra prātu netraucēja. Tornis no apakšas bija ziņkārīgo ielenkts, visi mutes pavēruši vēroja notiekošo. Nokāpis lejā ātri ielēca ļaužu barā, un pazuda, eji nu meklē vēju.
Raidstacijas torņa piekājē atradās kaut kāda neliela ķieģeļu būda, ar stabilu koka grīdu. Gar šo nelielo telpu vakaros notika liela konkurence, lai nakti nenāktos lūkoties zvaigznēs, un būtu patvērums nakšņošanai. Šeit vietas pietika kādiem 5-6 vīriem. Man laime uz šo "viesnīcu" uzsmaidīja tikai vienu reizi.
No sev pazīstamiem cilvēkiem, vēl redzēju Padures pagasta vecāko Vansoviča kungu. Visas izmeklēšanas - pratināšanas procesi, notika raidstacijas administratīvās mājas otrajā stāvā. Mana kārta uz šā otrā stāva laipno vizīti pienāca, kad biju jau kādu mēnesi šeit pavārtījies zālītē. Ar tulka palīdzību painteresējās par manu labklājību, bet pats galvenais, cik liela zemes platība piederēja vecākiem. Laikam novērtēja ka mans augums vergu darbiem būs par vārgu. Beidzot izdeva man apzīmogotu papīru, kas apliecināja ka esmu "izfiltrēts".
23.
Lāgerī.
Katris meklēja savējo, skaļi kliedzot un ne jau visi atrada savējo, cits bija jau no šejienes prom un dažs varbūt atradās blakus otrajā lāgerī. Palicis atmiņā skats:
Kāda vecāka kundzīte, gar drātīm nostaigāja saukdama savējo uzvārdā, visu dienu. Nāca jau uz vakara pusi, - atrast savējo cerības zudušas. Pienākuse tuvāki žogam, piedāvāja kurš vēlās manu pienesumu, skats bija satriecošs redzot šo veselo roku rindu kuras sniedzās dēļ šī sainīša, - cauri drāšu pinumam. Bet tad vecā sieviete sastinga un palika nekustīga no vietas, bet viņas skats tika vērsts vienā punktā, aiz šī žoga.
Sievietes skats bija pievērsts vientuļi tālāki stāvošam Latviešu leģionāra virsniekam. Sieviete jautāja vai zaldātam ēst negribas nemaz? Virsnieks atbildēja: gribas gan, bet man ir kauns. Pieaicinot uzrunāto klāt, šī sieviete viņam nodeva savu pienesumu.
Dienā laiku pavadot, vienkārši vāļājāmies zālītē un mutīgākie, vienkārši trieca laiku. Zābaku īpašnieki, kam to vēl bija atlicis kājās, bikšu staras pārlaida pāri zābakiem lai "iekarotājus" neievestu kārdināšanā. Kādā dienā spoži pagonots "kārumnieks" savu uzmanību pievērš mūsu kāju rindai. Ar skaistu nūjiņu rokās, paceļot bikšu staru uz augšu, atmaskots tiek skaisto zābaku īpašnieks. Šeit mute netiek dzesināta, bet rādītāja pirksta žests, ir saprotams, lai paklausīgi sekotu tam līdzi. No šīs "maiņas" vīrs atgriezās atņirgušos krievu baķinkos kājās, un pie tam ar neatbilstošo sev izmēru.
27.
To gan šeit nekādi, nevarēja nosaukt par ceļu. Šeit no visa redzētā man gribējās apsēsties, bet gluži vienkārši nebija kur.
Manas kājas no pārdzīvojuma un spriedzes negribēja vairs lāga klausīt. Nopostīts šeit bija itin viss. Man likās vai tik šis nav vienkārši nelāgs murgs, no kura tūdaļ pamodīšos. Kļuva mazliet baigi, ap mani bija gluži sveša pasaule. Kā pazudis jutos es, kaut mazākais kociņš būtu, kur dvēselei līdzsvaru piesliet.
Šeit pielietota tika cilvēku prāta radītā augstākā kara tehnika, - zinātne un cilvēku veselais prāts, lai iznīcinātu visas tās vērtības ko pats cilvēks sev reizi bija radījis. Vai tas nav absurdi?
Aiz ceļa krustojuma uz lauka gulēja liela kaudze tanku paliekas, kas reizi lepni bija nesuši sarkanās zvaigznes piederības zīmes. Netrūka arī citas sašautās kara tehnikas, paliekas. Šeit vēlāk kapos guldīja 3.826 krievu kritušos, karotājus.
 Šeit kāpuru ķēdes uzara dārzus un druvas, kurās neauglības sēklu meta, bet zemē šajā neskaitāmus kapus taisīja. Šeit zem kājām zeme raud, jo tā jūtas pazemota. Šinī apkārtnē nejutu nekādas dzīvības pazīmes. Debesīs, - šeit sabradāta bija cīruļu dziesma.
No šejienes līdz manām mājām, atlicis bija nepilni pieci kilometru. Atlikušo ceļa posmu orientēties man nācās tikai pēc apkārtnes reljefa. Pārējo orientāciju noslaucījuse kara slota. Orientējoties no kara mašīnu iebrauktām vietām, nonācu Dzeldas upes nogāzes stāvajā "Lāču' kalnā. Kreisajā ceļa pusē gulēja resni uzpūsts zirgs, ar gaisā pret debesīm izslietām kājām, it kā protestam pret cilvēku, pārestības.
22.
Lāgerī
Naktīs manām domām vēl piederēja brīvība un prieks ka manā pagalvī vēl atrodās mana Tēvzeme un virs manas galvas atrodās Latvijas horizonts.
Lāgera teritorijā pie ceļa bija ūdens baseins, šeit rītos mazgājamies. Vakaros iemigdams lūdzu Dievu lai man aizietu secen vareni plašais , - ceļš.
Žoga pretējā malā ierīkota vieta kur ķeizars aiziet kājām. Aprīkojums, ļoti primitīvs izrakta gara tranšeja, malā koka kārts kur dupsi atspiest, un nelielas eglītes katrā pusē kaunuma piesegšanai, un viss. Un tomēr šinī aplokā, reizēm notika lietas par ko nācās smieties ilgu laiku. Kā nu tas bija gadījies, grūti spriest, vienam nelaimīgā kārtā sēdot bija mazliet misējies un bedrē iekšā, izkāpa ārā ar sūdiem no galvas līdz kājām. Ko nu darīt, kas viņu šādu laidīs pie ūdens baseina mazgāties kur mums nākas rītos visiem mazgāties. Skats traģisks, bet smiekli nav valdāmi, izsmējās arī pagoņainie vīri. Beidzot dzirdējām ka virsnieks esot noteicis: ko tu šeit smirdināsi gaisu, palaiduši vīru, lai iet kur deguns rāda. Nosmējāmies ka droši vien šim nelaimīgajam cilvēkam pirmais ceļš veda tieši uz Ventu, kur varēja atbrīvoties no tā, kas viņa dzīvē atnesa brīvību.
Teritorijas ceļa pusē pie žoga, ārpusē vienmēr bija ļaužu pārpildīta. Cilvēki nāca ar pienesumiem, lai tos nodotu saviem tuviniekiem. Brīnumainā kārtā arī atļāva pienesumus nodot caur žoga drātīm, kaut gan visur izpaudās krievu rupjības, ar piemītošo skaļumu. Pie drātīm valdīja īsta tirgus kņada.
32.
Otrpus frontes līnijai 1944 g.
Krievu iebrukuma vakarā, mūsu kaimiņš Žanis Fridrihsons tika paņemts un uzsēdināts uz tanku, - par ceļvedi uz 4. km attālo Dzeldu, - iespējamo vācu aizsardzības vietu. Ar piebildi, pie pirmās saskarsmes ar ienaidnieku tevi atbrīvosim. Dzeldas upes krastā nikna vācu uguns aptur tanku kolonnu. Nolēcu no tanka, glābjos grāvī, tumsā lodes kapā zemi, ka sausās koku lapas čab vien. Lienot pa grāvi uz drošāku vietu, sajūtu kaut kādu izjukušu naglu kasti. Nāve matu galā, - bet mantkāre pārvar bailes, pildu kabatas ar naglām. Pēc kara māju nāksies remontēt. Mājup, ceļā mani aptur, cits tanks, pratina: nezinu iepriekšējā virsnieka uzvārdu - ne ko. Kāds iebilst, - ko tur ar to veco ilgi auklēties, beidzot tomēr uzkliedz, lai pazūdot. Laidos ko kājas nes, tālāki no ceļa vietas, un nodomāju: ja nekritu no vācu lodēm, cik te trūka saņemt krievu "cienastu".
Mūsu māju, visas koka ēkas tikušas krievu nojauktas, un sētas ugunskurā sadedzinātas. Kāds no šiem grāvējiem bija savu sodu saņēmis, tumšā naktī iegāzās nojauktās mazās mājiņas pilnajā bedrē, un knapi paglabās no kaunu pilnās nāves.
Vācu laikā mūsu mājas lopu kūtī bija bagāts dzīvnieku skaits 6. govis 12. aitas 2. cūkas pārdesmit vistas, pīles un divi zirgi. Tos visus paņēma krievu nesātīgā rijība. Cik saprotams bija, krievu pārtikas apgāde, bāzējās uz civiliedzīvotāju pārtikas rezervēm Un Amerikāņu palīdzības bāzi. Kaimiņš Valdenburgs mēģinot sev saglabāt vienu aitiņu, nakšņoja kopā siena pantā, - ar striķīti sasaistoties vienkopus, kādā rītā ap kāju striķītis vien. Arī šiem, kaimiņu ļaudīm, nācās atstāt savas mājas un iedzīvi, likteņu varā un doties krievu norādītajā virzienā uz frontes aizmuguri.
31. Otrpus frontes līnijai - 1944. gadā.
Vēlākajā pēckara periodā no piederīgajiem kaimiņiem un paziņām centos iegūt visu to informāciju kura saistījās ar krievu armijas operāciju, - mūsu apkārtnes ieņemšanā, un pārvaldīšanā. Par visu notikušo, iegūtā informācija, deva savu kopsaucēju. Ļoti precīzi apstiprinājās mani aiziešanas apstākļi uz Rudbāržu dzirnavām. Pēc manas aiziešanas iesācies krievu uzbrukums, tādā tempā ka vācieši nonākuši lielās sprukās. Mūsu mājas sētā krievu mīnmetēju baterija vedusi niknu uguni uz atejošiem vāciešiem. Daudzi Lietuviešu jaunekļi kuri iekļauti bija krievu armijā, šinī operācijā savas galvas nolika pie mūsu mājām.
Vācu automašīna ar karavīru kantīnu, kā arī neiejūgts zirga pajūgs ar desām, - vācu atkāpšanās steigā tika atstāta mūsu mājas sētā. Pie šīm kārdinošām kravām ātri izveidojies krievu zaldātu "tirdziņš". Šeit zaldātu spēks un prāts likts īstā vietā visu apvienojot vienkopus, brutalitāti ar veiklību un nekaunību, no kā atkarīgi gala rezultāti. Pēc tam sekojuši maiņas procesi, un visbeidzot no zemes uzlasītas, visas kājām samītās vienības.
Mājniekiem nācās siltās istabas atstāt krievu virsniekiem un pašiem ar bērniem pārcelties uz vāgūzi.
Kartupeļu mizošana mājniekiem bija liels pagodinājums, lai "dārgos ciemiņus" aprūpētu ar sātīgām vakariņām. Visos iespējamos apstākļos tie vārīti tika. Vakariņu procesu gaitā mājnieki netika apgrūtināti, - gaļu katris savai gaumei sameklēja sev kūtī. Sētas vidū čupojoties mazos bariņos vienkopus, krieviņi gaļu šmorēja ūdens spaiņos, un neviens nesūdzējās ka būtu sliktas vakariņas. Par cik krievu apetītes bija lieliskas, tad pirms Ziemassvētkiem kūtī atlikuši pāri bija tikai sūdi. Līdz ar to visas mājnieku pārtikas rezerves, beigušās. Mājniekus pārvietoja aizmugurē uz Vaiņodi.
21.
Lāgerī.
Šeit tiešām mūs sagaidīja bērijas [Berija] parauga tipa citadella [citadele].  Uz dzeloņdrāša fona cēli stūros izcēlās varenie sardzes torņi kuros pie ložmetējiem vienmēr nomodā atradās brašie kara kalpi, kas garantēja par mūsu drošību. Kad aiz mūsu muguras aizvērās komunisma varenie vārti: kļuvām "staļina saulītes" apspīdēti. Manā dvēselē nejauši iesmeldza vārdi: un es nezinu uz tām zemēm simtām, kur vēl cilvēks ir tik brīvs. Atbrīvoja mūs no personīgiem dokumentiem, no pulksteņiem atbrīvoti savlaicīgi, - tikām. Tad tikām iegrāmatoti šinī valstībā. Sadalīja mūs pa 30-40 cilvēku grupām, tika nozīmēts grupas vecākais, un grupai piešķirts kārtas numurs. Pakļauti esam grupas vecākam, un grupai jāturas vienkopus kopā. Sabiedrības iekšējā daļa šeit bija ļoti raiba.
Kurzemīte Dievzemīte, šeit Latvijas zemītei atņemts tika tās arājiņš. Daža laucenieka ceļš nāca tieši tīrumā no aruma vagas. Tālākais vergu ceļš arī zemnieku nesmādēja, jo ceļa galā vietu bija ļoti daudz.
Latvieša svētums, gods un zemes mīlestība, šeit sastapās ar krievu zābaku spēku, Ap 25. tūkstošu nelaimīgu ļautiņu, šeit bija atraduši savu kopējo likteni, bet šis skaitlis bija mainīgs un neprecīzs šādas ziņas klīda mūsu vidū. Uzturs šeit bija atkarīgs ko nu katram Dieviņš bija līdzi devis, vienīgi katls neliedz siltu ūdentiņu. Nakšņojam zem klajas debess, gulējām kopā pa pārim, mētels virsū, apakšā, naktis bija samērā vēsas, reizēm lietus.
29.
Tīksminoties gar ārzemju skaisti krāsaino pārtikas reklāmu bildītēm, manā ceļā manu uzmanību pārņēma liepu alejā pamanītais mājas jumts. No mūsu ciema ēkām divas vēl bija saglabājušas savus jumtus. No pārējām ēkām pāri palikušas tikai krāsmatas. Zem jumta bija Alturpe un Dēnišķi. Viens no jumtiem vēstīja man to, it kā šis būtu mans tēva nams. Kaut gan mani šaubas māca, vai neesmu es maldījies - sētas šīs, kur tad ir palicis viss pārējais? Stāvu es kā stabs, bet atbildes nav...
Sen ilgotais sapnis, nostājies manu acu priekšā, it kā reāls, bet sāpju miglā viss tīts, sāp sirds it kā tā būtu sažņaugta, samīta uz mūžu satriekta. No dvēseles dziļumiem paceļas rūgtums. Šīm liepām kādreizi bērnu acīm biju uzticējis savus sapņus. Šeit bija mana jaunība savos gavilējušos ziedos. Pāri manam vaigam noritēja dažas asaras, - tomēr asarās nomazgājās prāts. Jutos šinī sētā kā svešinieks, kā nejaušs ienācējs.
Iedrošinājos spert savus pirmos soļus tālāki. Visam klāt šeit piemita kaut kāda kapsētas pieskaņa. Savādais klusums seno dienu krāšņums, ēkas pārējās, ar visu savu mājas garu, tak šeit bija miris.
Tad, lai pārvarētu šo stinguma punktu, uzkliedzu vai šeit kāds ir? Pēc laiciņa, no Dēnišķu mājas durvīm parādījās kaut kāda savīstījusies būtne. Tad atpazinu Vītolu kundzi, ar visiem saviem trīs bērniem, kuri tikko bija atgriezušies no bēgļu gaitām. Tikšanās priekā dalījāmies ar šī laika piedzīvojumiem. Kundzes vīrs Juris Vītols, tūdaļ pēc boļševiku ienākšanas ticis nošauts, - un ne jau vienīgais.
30.
Ar kundzes vecāko dēlēnu 11. gadus veco Žani apstaigājām un iepazināmies ar vietējo apkārtni. Nekur nesastapām nevienas dzīvas radības. No iepriekš ceļā jau redzētā posta mani nekas vairs pārsteigt nespēja. Vienīgi bija vēl vieta kur gulēja abu iekarotāju mirstīgās atliekas viens otram "draudzīgi" blakus - tagad jau bez kāda naida. Tie sava kara kalpa pienākumus bija jau veikuši, un tagad tie nekam vajadzīgi, nebija. Krievu bunkuros, - tika svinēti uzvaras svētki. Mūsu staigāšana vēl bija diezgan, nedroša, daudzas vietas vēl bija mīnētas, un ne visur tās bija norādītas. Pie atsevišķām māju vietām, kur vēl kāda saglabājusēs, nācās izvairīties no krievu izliktām, jēlām mīnām, ar šīm šie radījumi, tiešām nebija skopojušies. Cūka šo darījumu, kārto vienā vietā, bet šie radījumi dara pa visu Eiropu, un kur tik pagadās.
Šiem cilvēkiem, - vietējiem kas šeit atgriezās no bēgļu gaitām, un apmetās uz paliekošu dzīvi, apstākļi bija ļoti sarežģīti, un saistīti ar smagām problēmām. Uzturā nācās vārdu nozīmē gatavot kaut kādu, skābeņu, balandu un nātru jauktu viru, - dzīvības izvilkšanai. Mājas kuras bija vēl saglabājušas savu pamatus, bija bez logiem, durvīm - izdemolētas, krievu mēsliem pieķēzītas. Lielāko tiesu cilvēki apmetās krievu atstātos bunkuros, kuri bija utu, blakšu un dažādu infekciju pilni. Visus šos skatus redzēju pats savām acīm, šī jau nebija mana pēdējā ciemošanās reize. Vairāki vietējie cilvēki gāja bojā uz kara laika izliktajām mīnām. No tādiem pazinu divus: Otis Strautiņš un Rolands 
Tiņķis
. Ilgus gadus šeit cilvēki panesa trūkumu un cieta badu. Neiedomājams bija smags, kara laika atstātais mantojums. No Nīkrāces apmeklējuma atgriezos uz Padures dzirnavām.
28.
Tālāki, tanī pašā ceļa pusē, sarkanas uzraksta zīmes vēstīja par mīna lauka esamību. Šinī kalnā mani, pārsteidza nejauša ļoti spēcīga pērkona pērkona lietus gāze, smirdošā ūdens straume ceļa vietā, lejup gāzās, man līdz pus lielam. Lietus gāze man ierobežoja redzamību. Pēkšņi mani pārsteidz kaut kāda skaļa krieviska komanda. Paveroties skaņas virzienā, saskatu kāda zaldāta siluetu, kas mani aicinot pie sevis, met roka žestu. Tikai tagad ievēroju upes krastā, krievu ierīkoto bunkuru rindu. Ievedot mani bunkurā, kurš bija zaldātu pilns, uz divkārši ierīkotām nārām, guļ kāds virsnieks, kuru galvu apņēmis slapjš dvielis, un visu laiku neķītriem vārdiem pulgo svētās mātes vārdu, - kurus tulkot latviski nepieklājas. Piesaucot no krievu sērijas lamu vārdu grupas vēl kādu citu divstāvīgo, - vai kā galva sāp Vaņka padod katliņu. Pēc katliņa satura smakas kļuva skaidrs, ka ar šo brāgu, tiek atzīmēti, - joprojām uzvaras svētki.
Šoreiz arī manam slapjajam lāgera papīram bija liels iespaida spēks, lai nebūtu iebildumi manam turpmākajam ceļam. Nogaidīju lietus mitēšanos un devos tālāki. Upes otrajā krastā, bija koku izveidotais kara ceļš, par kuru bija samērā stabila iešana. Blakus ceļam bija tanku izmuļļātas dubļu jūras, kā arī visādu sadzīves priekšmetu izgāztuve, un sasisto kara tehnikas paliekas. Šeit ik uz soļa jaušama bija Amerikāņu tēvoča lielā gādība, lai krievu Ivans būtu ne tikai paēdis, bet arī aprūpēts ar to, - ko varētu nīcināt vācu karotāju. Reizē arī izmestās tukšās ārzemju konservu bundžas, Kubas lielās kartona kastes, bija labākā reklāma savai precei.
20.
Neilgi pirms kapitulācijas, kaimiņos "Valku" mājās pie jaunietes Elzas Putniņas bija ieradušies visā bruņojumā grupa Latviešu leģionāru, kuri bija izlēmuši nepadoties. Protams pacienāti tika ar lauku labumiem, un sarūpēts cienasts līdzņemšanai. Pēc patērzēšanas, es pa tiešāko ceļu, šos aizvadīju uz Pārventas mežiem. Gribu piezīmēt Elziņas tālāko traģisko likteni. Vēlākajos gados tik čekas izsekota sadarbībā ar partizāniem, tika apcietināta un notiesāta uz 25 gadiem, Sibīrijas katorgā. Atgriezās kā, slima invalīde.
Drīzi vien parādījās, mūsu "varonīgie atbrīvotāji". Braukāja apdzērušies ar uzvaras auriem pārkliedza pasauli. Staļina terora atriebības netīrā straume pārpludināja visas malas, no šiem paliem pasargāts nebija neviens. Visur izpaudās šīs varas apstulbotais trulums un brutalitāte. Notika laupīšanas, un visa veida varas darbi. Drīzi visu apkārtni sāka ķemmēt bruņotas krievu armijas daļas. Bruņojumā ietilpa pat 82 m/m kalibra mīnmetēji un ložmetēji. Visi jaunie vīrieši tika aizturēti, un līdzi ņemti. Ļaudis būdami gatavi uz ļaunāko savlaicīgi nodrošinājās, ar azaidu saini. Drīzi kļuva visiem zināms, ka Kuldīgas raidstacijas teritorijā kā arī blakus, otrā pusē ceļam, Kaltiķu ķieģeļu ceplī, ierīkoti bija filtrācijas lāgeri.
Pienāca arī mana kārta, kad ar maizes kulīti padusē sekoju līdzi uniformētiem neliešiem. Šinī gājienā nebiju es vienīgais. Aizveda mūs uz kādu šķūni, un pēc tam konvoja pavadībā nogādāja mūs uz minēto Kuldīgas raidstacijas lāgeri.
26.
Bet šīs "valstības" izsniegtais apstiprinājums, bija iespiests uz tik slikta kvalitātes papīra ka vairākas reizes šo lapiņu pārlokot tā gluži vienkārši salūza.
Beidzot es pateicos par "viesmīlību" un man žēlīgi atvērās šīs "paradīzes" vārti, uz ārpasauli. Ceļā uz Paduri ne mazums nācās man pārliecināties šā papīrīša ietekmes lielo spēku, kad tas nonāca trulo kara kalpu rokās.
Padures dzirnavās manējie jau bija izlēmuši par manu izlūku gājienu uz Nīkrāci, lai noskaidrotu, kādas ir kara atstātās sekas, un piederīgo likteņiem. Par šiem pēdējiem kara mēnešiem ziņas no turienes nebija nekādas.
Ceļā uz Nīkrāci.
Tiešām šis uzdevums, interesēja mani visvairāki! Tā nu vienu dienu, es tiku nodrošināts ar paprāvu pārtikas saini ēšanai un varbūtējam cienastam un devos ceļā. Biju sevī uzlādējis iekšējo spriedzi, nemiera neziņu un uzņēmības urdīts biju gatavs pārvarēt jeb kurus šķēršļus, lai sasniegtu mērķi un noskaidrotu visus apstākļus.
Tanī laikā ceļā satiksme nebija nekāda. Ceļā man nācās izmantot visa veida gadījuma transporta, pakalpojumus. Sākot ar mobilo, zirdziņa un pat kurpnieka melno transportu. Lielāko daļu ceļš piederēja "uzvarētājiem", kā arī dažādu bēgļu pajūgiem, es no šiem nesmādēju nevienu.
Kara postījuma sekas, vēstīja to, ka tuvojos savai pusei. Sirds krūtīs sāka nemiera just. Uz Skrundas - Embūtes ceļa, šis arī bija, mana ceļa pēdējais posms. No šī ceļa man pie Dzeldas ceļa krustojuma bija jānogriežas uz Nīkrāces pusi.
10.
vācu virsnieks mani izjautāja par lietas apstākļiem, tad manā uz galda nolika kara laika apvidus karti un lika norādīt manu dzīves vietu, kartē. Atradu pat mājas nosaukumu, "Altdorf" tas gan skanēja pēc vecā muižas laika nosaukuma - Latviskotais jaunais nosaukums bija "Alturpe".
Vācu virsnieks, manu atgriešanos noliedza, motivējot: uz turieni nedrīkst, un viss. Jautājam kādēļ? Vai tur jau atrodas krievi? - Vēlreiz saku nedrīkst un viss.
Tā nu bija pati drūmākā diena, manā mūžā. Paliku viens ar savu nelaimīgo likteni, starp svešiem cilvēkiem.
Teicu virsniekam ka esmu izlēmis tomēr, uz turieni iet. Vācietis pašūpoja galvu, un noteica puika tu esi traks - nedrīkst to darīt!
Labi pārzinot vietējo apkārtni, un daudzmaz pārzinot militāro nocietinājuma vietas, nolēmu ka tomēr mēģināšu tikt pāri frontes līnijai. Bet no šīs manas pārgalvības, mani atrunāja vācu virsnieks, kā arī pārējie ļaudis pie kuriem biju atnācis.
Man tomēr nācās samierināties, ar savu nožēlojamo likteni, jo sapratu ka tāds lūk ir karš. Biju laimīgs uz cilvēku atsaucību, kas bezizejas stāvoklī nonākošam man sniedza savu roku, un uzņēma mani savā ģimenē. Kaut gan paši bija liela ģimene, un pie tam bēgļi no Daugavpils. No šīs dienas mūsu turpmākais nezināmais liktenis dalīt nāksies, - kopēji. Kara nežēlīgie likumi aiz sevis slēpa, bēgļu sāpes postu un izmisumu.
Kara apstākļu sakarā, mūsu turpmākā dzīve, šeit kļuva apdraudēta un vācieši mums pavēlēja no šejienes evakuēties.
13.
Paldies par to, ka es atrodos tomēr siltumā. Māja bija tik ļaužu pārpildīta, ka pie vislabākās gribas, citu vietu man nebija. Tā ka šeit vieglu dienu nepazinu, bet mans vēders bija apmierināts, un tas jau bija pats galvenais.
Ar laiku sabruka mūsu šķietamās miera valstības ilūzijas. Mūsu mieru sāka boikotēt, pagasta vadība, atgādinot ka tomēr mums ceļš zem kājām, un aizceļošana uz Vāciju esot obligāta, un palikšana šeit nebūšot. Saimnieki protams apmierināti ar mums nebija. Ļaužu pārpilnība protams mājniekos radīja lielas neērtības.
Zināms bija mums ka sauszemes ceļš uz Vāciju bija krievu nogriezts. Jūras ceļš vērtējams kā sevišķi bīstams. Nācās mūsu ausīs arī ziņa it kā vecus ļaudis uz kuģa neuzņemot, grēks būtu liels, atstāt krastā kādu. To sakarā, arī respektējām aizbraukšanas iespēju. Galu galā nebija jau arī nekāda vēlēšanās no šejienes aizbraukt, jo visos tak tika lolota kāda vēl rietumu cerība.
Visam klāt nāca vēl nelaime, ka ģimenē saslima mazā 3. gadīgā Anniņa ar šarlaku, un vēl pie tam smagā formā. Vairākas reizes ar aizbraukšanas atgādinājumu pie mums ieradās, vācu žandarms. Bet sakarā ar bērna slimību, braukšanu centāmies ignorēt, un atlikt.
Reizi pienāca, mūsu liktenīgā diena, kad varēja izšķirties mūsu likteņi, būt vai nebūt mums zem šīm zvaigznēm arī turpmāki.
Spilgti saglabājies to dienu skats, kas pavērās manu acu priekšā. Meža līkumā uz sazaļojošā zelmeņa rudzu lauka, parādījās zirgos vācu formas tērpos bruņota kavalērijas vienība. Sēta jātnieku ielenkta - tika.
1.
1944. gadā. Kurzemes katla veidošanās
Kādreizējās Latvijas laika puiku gados, tika apjūsmots kariņš, kādu savā laikā un izpratnē mēs skolas zēni, tik dedzīgi un bieži spēlējām vēl Nīkrāces skolas krūmos. Apjūsmotais kariņš, palicis aiz trejdeviņiem kalniem.
Beidzot pienāca laiks, kad dzīve atnesa mums īstu karu. Bet šis vairs nebija zēnu gados, - apjūsmotais.
Nāves priekšā, sabruka kādreizējo zēnu, ilūzijas.
Kara atmosfēra mums sevi pieteica ar savu klātbūtni. Ar katru dienu tā tuvojās mūsu pusei. Krievu aviācijas uzlidojumi, skāra dažādus aizmugures mērķus. Posta un iznīcības priekšā visi kļuvām vienlīdzīgi. Uzlidojumus parasti veica, veselas krievu eskadriļas, bet bez iznīcinātāju atbalsta. Rezultātā daži vācu Messeršmiti, darīja savu darbu, ļoti veiksmīgi. Bumbveži lejā nāca, melnos dūmos griezdamies. Atceros reizi vērojot gaisā sašauto lidmašīnu, biju lielā neizpratnē, kādēļ degošais bumbvedējs izdod līdzīgu skaņu, - egļu malkas degšanai plītī. Pēc lietas būtības, tās bija eksplodējošās munīcijas skaņas.
Lidmašīnas sagriežas vērpetē, un aiz meža spējš sprādziens, uzliesmojums un gaisā paceļas melns dūmu mutulis. Iepriekš, glābjoties pilots izlēca ar isplētni [izpletni], pats kļūdams, par labu mērķi, visa veida ieročiem no apakšas. Tiešām tas ir nežēlīgi. Karam piemīt iznīcības prieks, - kam žēlastība sveša lieta. Skumji, redzot kokā aizkabinātu isplētni [izpletni], ar pilota atliekām.
Bet ne mazāki, saudzēja lidmašīnu nomestā nāvējošā krava. Masveida uzlidojumi kļuva ikdienišķi.
1-A. Mūsu mājas "Alturpē".
Savs kaktiņš un stūrītis zems, - sapnis, bijušajam muižas kalpam, nu reiz bija piepildījies. Tā bija dvēseļu puteņu skārto alga, kura nāca caur tīreļu purvu, caur nāves salu, līdz diena - "zelta saules staros"!
Tīreļa purva mantojums nesa līdzi sev vācu durkļa smeldzošo asuma piemiņu, un vācu barona novēlējumu: "neaizmirstiet savām jaunsaimniecībām riteņus pielikt".
Bijušajam muižas kalpam, Latvijas brīvības cīnītājam, manam "audžu" tēvam Ēvaldam Ošeniekam, muižas sadalītie 21. ha zeme nenāca kā dāvana, tā bija asins cenā pirkta.
Velti kādreizējie dižciltīgie vācu muižnieki risināja savus radu rakstus gadu simteņus atpakaļ pāva lepnumā iedomādamies ka cilts vecums ir tikai viņu privilēģija. Nē! Latviešu zemnieks ir ne mazāk ilgi turējies uz savas zemes Latviešu zemnieka te ir palicis grūtu slogu vilkdams, kamēr viņa kakla kungs izdzīves [uzdzīves] taukos peldējis. Tāpēc arī Latviešu cilvēka uzticība un mīlestība savai zemei ir simtkārt dārgāka un vērtīgāka par muižnieka apsūbējušiem radu rakstiem.
"Jaunsaimnieka fraķis" karājās, uz diezgan sausa zara, sākums visam, - pastalas un ilkšu ārklis [arkls], bet Latvieša sīkstums un zemes spēks, turēja zemnieku pie sevis, - vagā!
Skaistuma valoda piederēja "Alturpes" mājas sētai. Saticība ar pārticību vienkopus gāja. Dieva svētība iegūlās "Alturpes" tīrumos un kūtī. Lielais skaistais augļu dārzs bija šo čaklo roku liecinieks un sētas skaistākā rota. Zem liepu aleju kupluma slēpās, Latviešu sīkstums un savas zemes mīlestība. Ēvalds Ošenieks nomira 1943 g. V., paldies Dievam, ka viņa acis nepieredzēja to postu, kas nācās piedzīvot man.
18.
Prata vietā paraudāt, vajadzības gadījumā paglaudīt vācieša roku. Šinī apmešanās vietā nodzīvojām kādu nedēļu.
Sameklētais dakteris aprūpēja visus slimos, daudzmaz paši sakopāmies no ceļa sekām. Šeit cilvēki bija ļoti atsaucīgi un pareizu izpratni - pretimnākoši, izguldīti pat pabaroti, - tikām. Tālākais bēgļu izkaisītais un nelaimes piemeklētais ceļš mūs veda uz Kuldīgas pusi. Bailēm protams piemīt lielas acis un tādēļ satraukums bija mūsu uzticīgs ceļa biedrs. Ceļā mūsu likteņa piemeklētiem pajūgiem, bija dažādi braukšanas virzieni, bija kas devās pretējā virzienā.
Katrā pajūgā piemita dažādi likteņi, bet visiem bagāžā līdzi nāca smeldzoša sāpe. Ak dzimtene, dārgā, šodien ceļā klīst tavi likteņu izkaisītie bērni, - kur gan būs tā miera saliņa, uz kuras atstāt varēs nemieru un sāpes. Reizēm gribētos kā mazam putniņam nokratīt šodienu, no sevis, un viegli paceltos spārnos, - šķērsojot gaišo horizontu un nolaisties miera valstībā.
Dievs cilvēkam redzi devis pasaules labai skatīšanai. Atliek, piezemēties dzīves realitātei, un samierināties ar šodienu, - bet nezaudējot ticību dzīves rītdienai!
Padures pagasta ūdens dzirnavās mēs sasniedzam savu ceļā mērķi. Mūsu saimnieks, Vilis Čurišķis savas jaunības dienās, šeit strādājis bija kopā ar patreizējo dzirnavu pārvaldnieku, Jūliju Vilomatu, - loģika mūsu braucienam. Uzņēma mūs atsaucīgi - pozitīvi. Dzīvošanai, ierādīta tika istabiņa ar virtuvīti, dzirnavu trešajā stāvā. Mani šinīs dzirnavās iekārtoja kā meldera mācekli. Melderu atsevišķā istabiņā tika man gultas vieta, kā arī pie meldera saimes galda nodrošināta, ēšana.
17.
Tanī brīdī trīcēja kājas, un likās ka zeme zem kājām kļuva nestabila. Pārbaudīja dokumentus, pārmeklēja visus ratus. Izjautāja uz kurieni brauciet? - atbildējām uz Liepāju, un tālāk uz Vāciju. Jūs brauciet pretējā virzienā, - un kādēļ naktī? Tādā gadījumā, esam nomaldījušies, un mēs ļoti steidzamies, gribam pēc iespējas ātrāki izbraukt. Kādu laiciņu vācieši savā starpā kaut ko apspriedās. Beidzot lika mums apgriezties pretējā braukšanas virzienā, un atļāva braukt.
Šeit pats Dievs, mums klāt bija stāvējis. Kādu ceļa gabalu braucām, tad nogriezāmies uz kaut kādu nelielu lauka celiņu, vēl gabalu pabraucām, sameklējām kādas mājas atpūtas vietai. Saimnieks ierādīja vietu šķūnī bet bērnus un sievietes uzņēma siltā istabā. Par savu patieso likteni gan nestāstījām. Tagad pārrunājām kā gan klājās vecam vācu zaldātam, kuru mēs apmānījām? Varbūt, par notikušo viņš nekam neziņoja? Kādēļ mums neviens nesekoja, pakaļ?, un otrā aizturēšanas vietā neko neviens nenojauta? Šie jautājumi palika mums neskaidri līdz šai dienai.
Ļaunuma aplis kas ieslēdza mūs sevī draudēja sasieties nāvējošā mezglā. Tumši pielijušās debesis mūsu liktenim karājās virs galvas, likteņu gājējiem ceļa dubļos kājas kļuva gurdas un svešas. Bet ceļam gluži vienalga cik simtu nelaimīgo kāju brida šos dubļus, - dubļos samīta tautas dvēsele, kas gadu simteņiem palikuse uzticīga savai zemei.
Saskarsmē ar vāciešiem, visās mūsu ceļa sarežģītajās situācijās glāba mūsu omammas asā reakcija un perfektā vācu valodas prasme.
8.
Frontes aizmugurē.
Kādā dienā, no frontes aizmugures 15. kilometru attālām Rudbāržu dzirnavām, lai noskaidrotu piefrontes joslā radinieku dzīves apstākļus, ieradās kaimiņu radiniece. Kā speciālists šo ģimeņu galva strādāja šinīs dzirnavās, kaut gan paši kā bēgļi, nākuši no Daugavpils.
Izmantojot izdevīgos apstākļus, mani mājnieki deva man uzdevumu doties līdzi šai sievietei ar vilnas maisiņu, lai to dzirnavās sakārstu, un sastrādātu dzijā.
Tā bija saulaina oktobera diena, viegli saģērbies vilnas maisiņš man plecos un mēs abi pa vistaisnāko devāmies ceļā.
Tanī laikā, ne iedomāties nevarēju, ka šī būs paša liktenīgākā diena - manā mūžā!
Pirms Rudbāržiem, parastais lauku ceļš mūs veda cauri Blendinieku mežam, vienkāršais zemnieku meža ceļš kur nekursē nekāda satiksme. Šis klusais meža ceļš mūsu acīm atklāj šī meža iespaidīgo bet kluso noslēpumu. Labi maskēta, vācu aizsardzības līnija.
Zem daudz kārtu baļķu, zemes segumiem nostiprināti lieli virszemes bunkuri. Zem maskēšanās tīkliem koncentrēta visdažādākā kara tehnika, tanki pašgājēju ferdinanda lielgabali, zenītartilērija automašīnas, un dažāda cita kara tehnika. Viss minētais sakopojums bāzējās kādu kilometru dziļumā. Gar ceļa malu visi lielie koki cilvēka augumā mīnēti ar trotila saišķiem, un degauklu. Tā ka kļuva skaidrs ka mēs izgājām cauri vācu aizsardzības otrajām līnijām. Par cik mūsu ceļš veda uz aizmuguri, mūs ceļā neviens netraucēja.
12.
dārgums visā kara laikā, kuras es pie sevis izglabāju, līdz kara beigām. Bet kad ieradās tie kas sevi dēvēja par mūsu "atbrīvotājiem", tad arī modrie čekisti pie kratīšanas mani "atbrīvoja" no šīm grāmatām. Jo šīs grāmatas tika novērtētas, kā pretvalstiska literatūra.
Neviens vācietis nelikās ne zinis redzot mani lasot šo grāmatu, kaut gan grāmatas temats tieši skar vācu problēmu. Šinīs dzirnavās mums sarežģījās palikšanas apstākļi. Uzradās kaut kāds, it kā īpašuma aizbildnis un cēla pret mums savus protestus, par mūsu skaistām iecerēm, un sāka mūs pat kaunināt, - ka visi godīgie Latvieši, braucot uz Vāciju, bet lūk mēs gaidot, boļševikus. Kaut gan vācieši mūsu turpmākai palikšanai, necēla nekādus iebildumus.
Tālāko savu patvēruma vietu atradām Valtaiķu pagastā Vecsikutu mājās. Šīm vecsaimnieku mājām, ar savām īpatnējām ēkām, piemita kaut kāda senlatviska etnogrāfiska noskaņa. Savdabīgais klusais meža līkums, likās saudzēs cilvēka likteņus un būsim kara ēnas paspārnē.
Saimniecība bija liela, kūts bija ragaiņu pārpilna, un netrūka pārējo dzīvnieku valstības, kuplums.
Par vēdera tiesu mans turpmākais uzdevums bija rūpēties lai visa šī kūts dzīvā radība, būtu pabarota padzirdīta un apkopta. Kūtī esošo ūdens baļļu nācās piepildīt no attālākās akas.
Ar Vecsikuta Duksi, uz raiba zirga deķa plīts priekšā mēs ļoti saprotoši un draudzīgi, kopā nakšņojām.
Tagad pie manas miesas, kodīgā radība, kļuva visraibākā. Par izģērbšanos, nakšņojot, šeit runa nevarēja būt.
5.
Piefrontes apstākļi
Nospiedošu, psiholoģisku iespaidu uz cilvēkiem atstāj krievu reaktīvā artilērija, - saucamās "Staļina ērģeles", krievu motivācijā - "kaķūšā". Šīs neciešamās skaņas bija vienkārši cilvēku nervu sistēmas riebīgs, - zāģis. Vakaros pēc šāda krievu koncerta, frontes pamali parasti apņēma liesmas, kuram seko krievu uzbrukums. Paskats, visumā iespaidīgi graujošs. Šādās situācijās, vācu zaldāti trauksmes gatavībā, atrocītām rokām, kaskas galvā, - pakļauti komandai, - te pēkšņa aizbraukšana. Frontes sektora virzienā saklausāmas pat strēlnieku vieglo ieroču skaņas.
Reizi, pēc šādas kaujas, konvoja pavadībā mūsu ciemam cauri vesti tika, kādas rotas sastāvā, krievu gūstekņi.
Redzētais atstāja nožēlojamu iespaidu: dubļaini netīri, neskūti, stipri novārguši. Kāds no viņiem, rokās nesa āmuru, iziedams no ierindas, šo instrumentu atdeva, kaimiņam. Tā viņus visus aizveda uz aizmuguri. Kļuva šo cilvēku vienkārši žēli, apzinoties ka starp viņiem varēja būt gan Lietuviešu gan Latviešu jaunekļu.
Vācu armijas vienību sastāvs pie mums mainījās ļoti bieži - pēkšņa trauksme, aizbrauc visi uz kurieni? - to nezinam. Bija reizes pat tādas, - ka īsti nesaprotam pie kādas varas esam piederīgi? - aizbraukuši visi!
Vācu vienības dēvējās, savā starpā ar nosaukumu: "kompani", protams, respektējot daļas slepenību. Uzzināt, no vāciešiem par frontes līnijas patieso stāvokli, nebija iespējams. Atgādinot gan, ka būtu vēlams pārcelties dziļāki uz frontes aizmuguri.
15.
Šodien, varbūt caur mikrona prizmu mūsu traģiskais liktenis, palika uz asarainā baltā dzīvības ceļa, - dziļi ievainots. Priekšā smags neziņu, - pārdomu ceļš!
Ar neatvairāmu dvēseles spēku latvietis ir pieķēries šai zemei. Mēs visi mīlam šo zemi, ar viņas ciešanām un laimi, viņa ir pati mūsu garīgā esības sastāvdaļa.
Šī posta laikā latvietim nākas aizklīst no dzimtās zemes, svešumā pret savu gribu.
Tikām nogādāti uz lielceļa. Šeit priekšā bija jau vesela kolonna ļaužu, ar līdzīgu mūsu likteni. Šeit tikām nodoti šīs kolonnas rīcībā, un apsardzē, un mūsu turpmāko apsardzi, aprūpēs vācu zaldāti. Noskaidrojam, ka mūsu gala mērķis, būs Vācija. Varenā kavalērija aizgāja prom. Šī kolonna galvenokārt bāzējās no Krievijas pilsoņiem, latviešu ģimenes bija nedaudzas.
Mūsu ratiem, bija ierīkots brezenta pārvalks, kurš balstījās uz ribu atbalstiem. Brezenta pārvalks sniedza aizsegu bērniem, veciem ļaudīm, kā arī aizsargāja no sliktiem laika apstākļiem skopo ģimenes mantību. Es tanī ceļā un laikā biju bez mēteļa, - silta apģērba, nerunājot nemaz par cimdiem. Atceros ka biju tā pārsalis, ka no aukstuma trīcēju kā apšu lapa, valdīju asaras un klusēdams pacietu visu...
Kādu vakaru nakšņošanas vietā kāda kundzīte no Zemgales puses, vienkopus saaicināja visus Latviešus. Savu uzrunu šī kundzīte veltīja vārdiem: Mums Latviešiem šinī sarežģītajā likteņu ceļā, jāturas ne tikai vienkopus kopā, bet lai stiprinātam garīgi, jāgriežas kopējā lūgšanā pie Dieva. Tika ieturēta neliela, garīgā mesa!
7.
Ātri tika sameklēts vainīgais zaldāts, kurš no virsnieka par nodarījumu saņēma tādu brāzienu ka virsnieka priekšā, miera stājā, stāvēja - nelaimīgs.
Mūsu mājas sētu, rotāja trīs kupli resnas liepas. Reizi kāds vācu tanks bija atradis sev pienācīgu aizsegu no gaisa, zem vienas liepas. Lielgabala stobris vien laukā. Vērojot tanka vācu piederības krustu, ievēroju zem biezās krāsas izcēluma apakšā jaušama krievu zvaigznes atveids. Izrādās ka šis ir T-34 tipa, krievu tanks. Pajautāju, melnā frencī tērptajam tankistam, kā šī krievu mašīna tika vācu rokās. Izrādās vācietis nebija uz mutes kritis un atbildēja: no krieva, aizņēmos! Kara gaitas ritmā nācās daudz kas vērot - kas risinājās ap mums.
Ievērības cienīgs, reizi kļuva kāds vācu oberleitnants vācu vienībām mainoties, oberleitnants  kļuva par sistemātisku atpalicēju - no daļām. Vērojama bija oberleitnanta sevišķā izvairība no žandarmērijas, kā arī no pārējiem vācu virsniekiem. Acīmredzot, šeit lieta kļuva pārāki skaidra, kas slēpās zem šī oberleitnanta mundiera. Arī šādas lietas kritās acīs. Kas ar viņu notika turpmāki, - nezinu. Mūsu apkārtnē bija izveidojies īsts vācu sakaru kabeļu mezglojums, pēc dažām krievu izpriecām vāciešiem, ne mazums nācās šos kabeļus lāpīt. Skumji kļuva vērojot, ceļmalās augošo balto bērzu krustu vietas, kurus ar lielāko naidu, vēlāki nīcināja, - "atbrīvotāji".
9.
Gājiena pretējā virzienā, protams netiktu laisti.
Vērtējot kopējo atmosfēru un karavīru noskaņojumu, no visa tā bija secināms, ka šeit kaut kam gatavojas, šeit valda kaut kāds satraukts dīvains noskaņojums, šis baismais klusums un satraukums runāja ar savu noslēpumaino valodu, jaušams bija viss.
Aizsteidzoties visiem notikumiem priekšā, šodien mans kādreizējais likteņu ceļš ir noskaidrojies.
Citēju priekšlaicīgi notikušo: Tanī dienā man nebija ne jausmas, ka izejot mums cauri šīm vācu aizsardzības līnijām, manam liktenim dzīvē Dievs bija atvēlējis nedaudz laiku, lai izietu no turienes ar veselu ādu. Drīzi vien sācies bija krievu uzbrukums, un vakarā jau krievi atradās manās mājās. Tanī pusē mana gada gājums sagaidīja, krievu armijas formas tērps. Tālākais ceļš, - šos zēnus neapmācītus - pie Lestenes, Blīdenes un citur, uz mūžu noguldīja Latviešu leģionāri.
Tāds diemžēl nu bija mūs Latviešu liktenis kad tika nostādīts brālis pretīm brālim. Tur arī palika mūsu radinieks, un kaimiņš Kārlis Fridrihsons. citātu beigas:
Nonākuši galā! - mans lūgums, tika pēc dažām dienām izpildīts, vilnas maisiņš sastrādāts.
Priecīgs gatavojos jau atgriezties atceļā, uz mājām. Dzirnavās dislocējās kāda vācu sakaru daļa. Kāds no vācu virsniekiem bija painteresējies par manu personību, kā arī manu ierašanos nolūku. Uzzinot par manu vēlmi atgriezties,
14.
Jātnieki visi palika zirgos, - bruņoti ar īsiem vācu automātiem. Savstarpējā sarunāšanās vedās krievu valodā.
Izrādījās ka šie visi bija Vlāsova pārstāvētie karavīri. Vienīgi vācu žandarms, kas cienīgi nolēca no zirga, kā izrādījās bija tīrasiņu vācu ārietis - pilnā vārda nozīmē.
Nolēcis no zirga, - nosaucot mūsu uzvārdus un pavēstīja mums, ka esam apcietināti. Paskatījās uz sava rokas pulksteņa, un teica: priekš sakārtošanās es dodu jums 30. minūtes laika, un pēc tam braucam.
Šeit, nelīdzēja ne lūgšanās, ne asaras ne meitenītes slimības iemesls, nelīdzēja nekas. Tas bija īsts fašistu izdzimtenis, bez sirds un dvēseles, bez kādam jūtām. Staigāja pa sētu, rokas uz muguras salicis, un laiku pa laiciņam norādot ar pirkstu, uz sava pulksteņa. Bijām visi novesti neiedomājamā situācijā. Cilvēki skraidīja raudāja, nespēja orientēties, ko kārtot, kā rīkoties, - panika.
Mūsu saimnieks, Vilis kā aizsargs būdams pie sevis nēsāja likumīgu pistoli. Nervu spriedzē viņš pēkšņi pasaka mums, es to vācu suni tūlīt nošaušu. Protams, vācietis teikto nesaprot. Sievas ar vaimanām un lūgšanām, no šīs rīcības viņu atturēja. Kas būtu noticis pretējā gadījumā, lieta bija skaidra. Visu laiku mēs atradāmies zem jātnieku automātu stobriem. Šeit varēja šinī brīdī, mūsu likteņi izšķirties. Nekad agrāki iedomāties pat nespējām, ka šajā mierīgajā klusā lauku sētā nonāksim tik dramatiskajā situācijā, kā nekad. Tieši pēc pusstundas, aiz vācu automātiem, krievu Vlāsoviešu rokās, ar šādu godu tikām izvadīti, no šīs "Vecsikutu" mājas sētas.
4.
Mūsu rakšanas darbi nāca jau uz beigām. Viens no kārtējiem gaisa uzlidojumiem mums varēja būt ļoti liktenīgs, šeit mūs paglāba vienkārši laime.
Atgriežoties, no tranšejām, uz pusdienām, nākšana iznāca tieši paralēli gatavām tranšejām, esam jau tuvu mājām. Pēkšņi, nejauš uzlidojums, nežēlīgs kauciens - un mūs visus gluži instinkts sabēra grāvjos un momentā no pikējošā bumbvedējā mežonīgi apdullinošs sprādziens, no eksplozijas daļēji tikām apbērti zemēm, galva dulla ausis ciet. Tikai pēc laiciņa rosamies [raušamies] no tranšejas laukā.
Ieejot sētā, atlikās pārmest, tikai krustu. Mūsu klētiņas vietā, bedre tāda kurā vietas pietiktu pašai klētiņai, un vēl vietas atliktos, pāri.
Sēta kļuvusi bija, līdz nepazīšanai, māja bez logiem, paskats ļoti nožēlojams, kokos karājās kaut kādas lupatu paliekas, no mūsu iedzīves. No pašas klētiņas pussagatavota sausa malciņa. Arī citas ēkas bija deformēti, - sašķobītas. Kāds no karavīriem, liekas ka bija ticis kontuzēts. Nedaudzi, šķīra mūs no dzīves pēdējām pusdienām, klētiņa bija mūsu pusdienošanas vieta. Kādu nedēļu bijām kļuvuši visi, tādi puskurli nerunīgi dulnām galvām, apsēsti. Bet reizē mantotas mežonīgas bailes un tika iegūtas ļoti ātras kājas. Līdz šim, es tiešām reizēm apbrīnoju vācu fiksās kājas.
Mazliet, brīnumu mums izraisīja, kas kādi bija lidotāju apsvērumi ar šādu iespaidīgu bumbu izraugoties šo zemnieku sētu, bet šādi brīnumi nebija retums.
2.
Vasarā no pagasta valdes saņēmu uzaicinājumu ka pienākums būtu gaisa aizsardzības dienestam, bet 1928, gada dzimušajiem dota zināma atkāpe, - vadoties no vecāku piekrišanas. Tā kā mani piederīgie, šādu vēlējumu liedza, - aiziešana izpalika.
Bet pienāca laiks, kad visi darba spējīgie vīrieši tika norīkoti, pie nocietinājuma darbiem (tranšeju rakšanas) vietām tika iesaistītas pat sievietes. Norīkojumā norādīts, nodrošināties ar personīgiem nakšņošanas un tualetes piederumiem.
No tās dienas pakļauti bijām vācu armijas pavēlniecībai, un reizē bijām nodrošināti ar armijas uzturu.
Ēdienu reizēs rindā pie katla vienkopus stāvējām kopā ar vācu karavīriem. Tāpat mums bija garantēta, vācu karavīriem pienācīgā kantīnas deva. Kurā ietilpa papirosi - Nordfront, konfektes un vēl kādi sīkumi.
Sestdienās, - vakarā izsniedza rakstisku zīmi, par svētdienas brīvdienu. Šeit visur valdīja, vācu pedantiskā kārtība. Tikām iepazīstināti ar vispārējo kārtību, un tikām arī brīdināti, ka par kopējo kārtību, katris nes savu atbildību, pārkāpumi sodāmi, pēc kara laika likumiem. Nakts mītnes tika norādītas, vietējo māju ēkās, - ka tik jumts virs galvas. Vietējie kaimiņi, sagrupējāmies vienkopus. Un tā nu mēs,: Albērts Valdenburgs Žanis Fridrihsons, Otis Strautiņš, Kārlis Kozis un Nikolajs Brīvlauks, kļuvām par kādas klētiņas iemītniekiem.
Nocietinājuma tranšejas rakām, gar Ventas krastu.
16.
Šī sieviete ar savu uzrunu un cēlo izturēšanos uz mums atstāja inteliģentas un garīgi stipras sievietes tēlu. Mūsu ceļā domāju, ka pats galvenais bija cilvēku morālais spēks.
Reizi mūsu nakšņošanas vieta, tiek norādīta kādā lauku šķūnī pašā lielceļa malā. Šķūnī novietojās vēl kāda Latviešu ģimene, ar pajūgu. Pie apstākļu iespējas, bēgsim, tāds bija mūsu turpmākais plāns, un mūsu rīcība bija gatava - pielaikot sev apstākļus. Tādēļ arī zirgus neizjūdzām. Mūsu ārējais apsargs, izrādījās bija kāds gados vecāks vācu zaldāts, un izrādījās ar tīri cilvēcisku dvēseli. Baidoties no šarlaka zaldāts šķūnī nenāca. Piekrita palīdzēt slimajam bērnam, un aiziet uz patālāku kara lazareti pēc zālēm. Protams, šeit daudz ko līdzēja speķa gabals. Mūsu apsardze bija kustīga - patrulējoša, un kolona izvietota pa daudzām mājām. Zaldātam, protams bija brīvības iespēja.
Mūsu plāniem tanī naktī bija drošs sabiedrotais, ļoti sliktie laika apstākļi, stiprs vējš un lietus.
Beidzot pienāca īstais brīdis, kad bez lieka trokšņa atstājam šo šķūni, un zirdziņiem ceļš zem kājām, izbraucam visi. Kaut no bailēm sirds kāpa pa muti laukā, bet braucam. Pie pirmā krustojuma mainījām braukšanu virzienu, un braucam sev vēlamā virzienā. Ilgu laiku bijām jau braukuši, sāka jau pamalē gaisma svīst.
Ceļa malā jaušama vecu koku aleja, priekšā kaut kāds parks it kā ēkas. Tad pēkšņi no tumsas atskan skaļš sauciens, halt. Pēc laiciņa esam vācu automātistu ielenkumā. Tuvojas mums vīrs, ar lukturīti rokās, kaklā karājas fosforētais bleķis ar uzrakstu Feldgežandarmi, vidū rotā vācu ērglis.
6.
Ļoti intensīva bija kļuvusi krievu aviācijas uzlidojumi. Neredzējām arī vairs gaisā vācu meseršmitus, bet tagad ļoti aktīvi darbojās pretgaisa artilērija un varētu teikt ar diezgan labām sekmēm dažs krieviņš lejā nāca melnos dūmos griezdamies. Artilērijas piešautais gaiss bija aplīšu, - debesu piesēts. Reizi, uzlidojuma laikā kāda bumba skāra, kaimiņa, Siliņu māju lopu kūti, kura nodega. Mūsu kaimiņu dārzā bija izrakts krietns bunkurs, kur slēpties trauksmes gadījumā.
Sētā, dežūrējošais vācu zaldāts, ar svilpes signālu vēstija par uzlidojumu vai arī nokliedza mutiski, - aufflügen! Pēc šāda signāla, manas kājas uz bunkura bija kļuvušas ļoti "fiksas". Šeit pasēdēt, nācās bieži, un reizēm ilgi.
Vāciešu izturēšanās pret vietējiem iedzīvotājiem, samērā bija godīga. Minēšu, kaut vai dažus faktus: vācu karavīri mūsu dārzā, savā starpā frizējās ar mūsu matumašīnu. Reizi no pus kilometru attālās skolas atnāca kāds vācu kareivis ar lūgumu, dēļ matumašīnas līdz ņemšanai, atnesīšot atpakaļ, nejaušības aizbraukšanas gadījumā, - atstāšot skolā. Tāda reiz tiešām arī pienāca. Aizgāju uz skolu, un saņēmu atstāto mantiņu.
Blakus kaimiņos - šķūnī vācieši ierīkoja mehānisku gaļas pārstrādi, kur gatavoja pat desas. Atvesta tiek kāda gotiņa, un piesieta pie šķūņa. Atskrien arī šās gotiņas īpašniece, un sameklē vācu vadības virsnieku, un izteic tam savu protestu, ar patvarīgo gotiņas aizvešanu, - sakarā.
19.
Biju ļoti apmierināts ar saviem apstākļiem un pienākumiem. Mūžu pateicības parādnieks, tiem cilvēkiem kas mani likteņu ceļmalā atstātam sniedza savu palīdzīgo roku un manai turpmākai dzīvei pamatus deva.
Vietu savā ģimenē priekš manis atrada Vilis un Marta Čurišķi, - paldies! Dzirnavu pārvaldniekam un brīnišķīgajam cilvēkam, Jūlijam Vilomatam, paldies! par doto iespēju man apgūt, šo reto zelta, meldera profesiju!
Šinīs dzirnavās, tanī laikā vienā istabā dzīvoja trīs vācieši, - sabiedriski, kulturāli cilvēki. Man vēl saglabājies tās 
dienu
 vācu darinātais foto uzņēmums, kur viņš mūsu melderu grupu nofotografēja uz šīm dzirnavu trepēm, grupā iztrūkst, dzirnavu pārvaldnieks.
Padures apkārtne bija vācu armijas vienību pārpilna. Šeit kara apstākļus neizjutām. Tiesa gan reizi pa reizei pagasta zonderfīrers mums atgādināja, fāterlandes brauciena pienākumu.
Neilgi pirms vācu kapitulācijas, blakus vācu daļā, vācu apsardzes klātbūtnē, vairākas dienas tika dedzināti vācu dokumenti, kā arī nīcināts bruņojums un kara materiāli. Ne mazums vācu ieroči atrada mūsu dzirnavu dīķī sev labu patvēruma vietu. Puikām sākās īstais kara ilūziju ziedu  laiks, visas malas bija vācu ieroču un kara tehnikas pilnas. Daudziem, pārgalvīgiem tas atnesa galu, kā arī iegūstot smagus sakropļojumus.
Visam priekšlaicīgi, jūtami bija krievu aviācijas izlūku zemlidojumi. Kapitulācijas paziņojums cilvēcei atnesa sengaidītu prieku, bet pie mums smagas bažas par mūsu turpmāko nākotni.
11.
Mūsu grupas vecākais, Vilis Čurišķis pēc profesijas bija inženieris - melderis. Šās lietas sakarā, Laidu pagastā sameklējam Laidu dzirnavas, kuras nestrādāja un pašlaik bija brīvas. Dzirnavu īpašnieks, bēgļu gaitās bija aizbraucis uz Vāciju. Šeit dzirnavās uz dzīvi bija apmetušies vācu karavīri. Dzirnavas vajadzēja savest darba kārtībā.
Blakus dzirnavām nelielā mājiņā atrodam sev apmešanās vietu.
Skats ko es ieraudzīju pirmo reizi ieejot šinīs dzirnavās man atmiņā saglabāsies, visam mūžam. Dzirnavās uz grīdas pie manām kājām gulēja pasaules visdārgākā manta grāmatas, to šeit bija tūkstošiem kaudzē samestas, un tās šodien nevienam nebija vajadzīgas. Tās varēja ņemt cik tik patīk, un kādas vien vēlies. Bet es biju tādos apstākļos, ka gluži vienkārši man nebija vietas kur tās likt, jo es pats biju citiem uz kakla. Vācieši šīs grāmatas gluži vienkārši bija izgāzuši uz grīdas un pa vienai tās kāra uz nagliņas. Bijušajam dzirnavu īpašniekam piederējusi liela bibliotēka, un gluži vienkārši bija spiests no tās šķirties. Grāmatas, bija pat ādas vākos. Glīti iesieti, dažādi žurnāli, Atpūta, Aizsargs, Mazpulks. Zeltene un vēl citi izdevumi. Kaut šīs grāmatas nebija manējās, bet man vēl šodien urdī nemiera gars, - kādu likteni ņēma, šīs dārgās kultūras vērtības.
Zelta vērts, būtu man tas brīdis ja šodien, pie šīs grāmatu kaudzes būtu dota iespēja pavadīt savas vecumdienas!
No visa šī bagātā grāmatu klāsta, es tomēr sev atļāvos paņemt, Aleksandra Grīna grāmatas romānu Dvēseļu putenis. Šīs grāmatas, bija mans vislielākais
3.
Pie rakšanas darbiem arī valdīja vāciska kārtība, katram racējam iedalīti individuāli attālumi ar mietiņu atzīmēm. Šī sistēma garantēja rakšanas tempu, kā arī darba kvalitātes atbildību. Neparasts bija kas, smēķēšanas pauze atļauta, bet sēdošus līdzjutējus - nesmēķētājus, neatzina - kādēļ sēdi? Strādāt nācās krietni! Darbs nebija vieglais, it sevišķi pēc lietus, sasodītais māls no lāpstas nebija nokratāms. Tranšeju rakšanas darbos iesaistīti tika arī krievu kara gūstekņi. No mūsu kopdzīves tie tika atsevišķi, kā arī pie cita uztura.
Bieži mūsu rakšanas darbus traucēja krievu uzlidojumi. Gaisa novērošanas kareivis ar svilpi savlaicīgi brīdināja, par uzlidojuma briesmām, kaut gan mēs jau atradāmies drošā vietā. Izņēmuma gadījumā, ja nebija vēl atbilstošais dziļums. Bīstamākais jau bija atsevišķu lidmašīnu nejaušie zemlidojuma izrāvieni, kuri mēdza mūs pacienāt - izberot mazās šķembu bumbiņas vai arī ar ložmetēju kārtu. Šos uzlidojumus priekšlaicīgi noteikt nevarēja. Vienā šāda uzlidojuma laikā šāds cienasts nokrita, mūsu mītnes sētas dārzā un pļavā. Rezultātā pļavā nogalēts kļuva saimnieka zirdziņš, un dārzā pakrūmēs tika paretināts saimnieka vistu bariņš. Atgriežoties sētā, acu priekšā atklājās interesanta aina, vācieši no jāņogu pakrūmēm ķeksēja laukā vēl pusdzīvās vistas, un cits jau noņēmās ar spalvu plucināšanu. Bet toties krievu karagūstekņi, jau novērtējuši bērīša pakaļējos mīkstumus. Šeit ieguvēji bija gaļas cienītāji, - zaudētājs tikai, protams, saimnieks.
