tas tāds. Izrādās Korps no Savēļa mājas, kuru sapulcē ievēlēja par gvardu. Un viņš stāsta baigas lietas. Viņi, 5 gabali, aizsūtīti uz Valmieru čekas vajadzībām. Viņi tur nozīmēti lopu vagonu apsardzībai, kuros vēlāk lādējuši iekšā ar automašīnām atvestos cilvēkus – vīriešus savā, sievas savā un bērnus atkal savā. Bijusi briesmīga vaimanāšana un raudāšana. Korps labi pazina Burtnieku cilvēkus. Nokreņķējies par visu redzēto un, kad čekists atrāvis Lūkinu Alfrēdu no sievas Annas un Annu aiz matiem norāvuši no bērniem un ievilkuši pa zemi vagonā, viņš nav varējis izturēt un aizbēdzis ar visu šauteni. Viņš man lūdza padomu, ko viņam tagad darīt? Kādu padomu es viņam varēju dot. Es atnesīšu viņam ēst, bet, lai viņš tagad nevienam nerādās. Vēlāk es atvedīšu viņa sievu un noskaidrošu, vai pēc viņa kāds neinteresējas. Un tā kā viņu neviens nemeklēja, vēlāk atvedu viņa sievu un teicu, lai pats uzmanās. Tā tiku no šīs ķibeles vaļā un laika arī nebija. No valdīšanas saņēmu ziņu, ka Valmieras milicijā jānodod motociklets. Noņēmu blakusvāģi un moci aizbraucu uz Valmieru. Milicijā pateica, ka mocis tiek konfiscēts kārtības uzturēšanai valstī un vēlāk varēs dabūt rokā. Nebiju vēl no zaudētā atžilbis, kad pienāca pavēste zirgu mobilizācijai. Katram saimniekam jānodod viens zirgs.
Tāpat arī brālim un jāved Valmierā uz Jāņa parku. Brāļa zirgu brauca vecs strēlnieks no pirmā kara laikiem – Eglīts Jānis. Es jūdzu veco Krišu, kurš bija jau 20 gadu vecs, bet brāļa Maksis tikai 5 gadi vecs un
balsojiet par viņu, vai mums godīgu strādnieku nav, par kuriem jūs varat nodot savas balsis?” un nosaucu veselu rindu amatnieku un strādnieku puišu. Sapulce, plaukšķinādama, piekrita manam ierosinājumam. Un Jerkins ar Gulbi palika pēdējie kandidātu sarakstā un, tamdēļ viņus arī neievēlēja gvardos. Tajā laikā Znatnajs ar sievu dzīvoja pie manis. Otrā dienā pēc sapulces, ap pusdienas laiku pie manis ieradās Jerkins un sāka strīdu ar mani, ko es vakar ar savu runu esot izdarījis. Un tagad ar šito vēstuli (rādīja kādu vēstuli, kur uz konverta pa krieviski bija rakstīts – Maskava) saņemšot to, ko esot pelnījis. Mani ar sievu un visiem bērniem aizsūtīšot uz Sibīriju, es budzis vien esot un tādiem te, Latvijā, neesot vietas. Es saskaitos, atrāvu durvis un uzbļāvu: ,,Vēl te es esmu saimnieks, lasies ātrāk ārā, ka nedabū kāvienu!” Jerkins, uzmetis kūkumu, aizgāja. Otrā istabā, kurai bija jāiet cauri, stāvēja Znatnaja Paulis. Es saīdzis viņam sacīju: ,,Tu dzirdēji visu?” Jā, viņš atbildēja, bet neuztraucies, gan jau būs labi.
Darba mājās man toreiz bija ārkārtīgi daudz, tādēļ nedēļa pagāja vienā steigā. Tad sestdien pie manis ienāca Znatnajs un teica, vai es negribot dzirdēt jaunumus? Jerkinu, vakar, čeka aizvedusi uz Valmieru, jo kratot, esot atrasti ieroči un nelegāla literatūra. Tā Dāviņa vidējais dēls pazuda bez vēsts. Sākās īpašumu un rūpnīcu nacionalizēšana. E.Vālem atsavināja veikalu pie krejotavas, tad V.Apsītim Baļļas dzirnavas. Viņam no savas mājas bija
lubiņas, zāģēt malku, lādēt akumulatorus, pumpēt ūdeni.
Šajā laikā, visā valstī bija sākusies plās būvniecība. Uz Daugavas cēla Ķeguma spēkstaciju, būvēja skolas, sabiedriskās celtnes, bankas un citas būves. Un tamdēļ, es priekš savas būves varēju nopirkt cementu mazā daudzumā. Otrais, kāpēc pārtraucu būvi, bija pagasta jaunās skolas būve, kur mani ievēlēja par būvkomisijas locekli. Daudz laika prasīja pie akmeņu, ķieģeļu, grants, kaļķu un cementa pieņemšanas, kā arī būvbedres izrakšanas un arī pie kokmateriālu saņemšanas un atvešanas no Ozolu muižas meža. Braucām arī apskatīt citas jaunuzceltās skolas un uzzināt par tur pielaistiem trūkumiem. Skolas projektu taisīja arhitekts Kalniņš, kas arī projektēja Zemes banku Valmierā. Būvi izdeva būvuzņēmējam Vītolam, kuru ieteica arhitekts Kalniņš. Un jaunā skola, tiešām, tapa lieliska, var pat teikt, krāšņa. Skola izmaksāja 104 tūkstošus latu. Un pat vadonis Ulmanis, braukdams uz Dikļu dziesmu svētkiem, caurbraucot Jaunburtnieku pagastam un apskatot jauno skolu, teicis, vai priekš tik maza pagasta tā neiznāk par dārgu? Skolu atklāja 1938. gada rudenī, bet jau 1940. gada jūnijā viņā iespēra pērkons. Nodega jumts zālei un labajam spārnam, ko tajā pašā gadā atjaunoja. Skolas pamatos, pie pamatu celšanas, uz kapsētas pusi ir iemūrēta kaparā kalta burka ar vēsturiskiem dokumentiem un naudu. Tajā dokumentā ir arī mans vārds, jo skaitījos būvkomisijas pārstāvis.
Latvijā. Domāju, ka mums pienācis tāds pat laiks kā Somijai un būs jācīnās par savu neatkarību. Bet vadonis savā beidzamā runā uzaicināja visus palikt mierīgus un beigu vārdos teica: ,,Es palikšu savā vietā un jūs paliekat savā.” Un likās, ka nekas briesmīgs nav noticis. Visas iestādes strādāja tāpat pa vecam. Bet tad atnāca rīkojums, ka visiem aizsargiem un privātiem jānodod visi ieroči, kaut arī tie pirkti par personīgo naudu. Pieņēmēji bija Valmieras Kaugurmuižas garnizona virsnieki. Viņi teica, ka kādi vecākie virsnieki aizsaukti uz Rīgu. Vēlāk dzirdēju, ka Litenes latviešu nometnē nošauti vairāki virsnieki, arī mans skolas biedrs no vidusskolas – Josons.
Kaimiņa Vākšēnā ierīkoja mašīnu iznomāšanas punktu. Māja tika nacionalizēta. Jo abi vecie saimnieki bija aizgājuši mūžībā, bet jaunais, advokāts Vihmanis dzīvoja Rīgā. No Valmieras traktoru un mašīnu stacijas piesūtīja dažus jaunus, nesaliktus zāles pļāvējus, labības pļāvējus un zirgu grābekļus, kurus piedāvāja man salikt darba kārtībā. Arī manu traktoru ieskaitīja traktoru – mašīnu iznomāšanas punktā. Piedeva vēl vienu kāpurnieku ar visu traktoristu un mani ieskaitīja par brigadieri. Pašam nebija laika, jo man neviena algota cilvēka nebija. Tamdēļ uz sava traktora, turpat pagastā, sameklēju Leimaņu Jāni, kurš kučierēja manā vietā. Pats pāra reizes dienā ar motocikletu aizskrēju paskatīties, kā abiem veicās. Pats savu zemi sastrādāju pa nakts melnumu. Un no rīta atkal Leimanis turpināja strādāt nozīmētos gabalus. Tikām ar visu kārtībā apmierinoši. Jo lielāko daļu
pajūgus un sāka pratināt Jāni, kurš bija priekšgalā –
no kurienes, kas mēs esam, uz kurieni brauc?
Bet Jānis, kurš daudz pieredzējis kā strēlnieks savā mūžā, uzstājīgā balsī noprasīja: ,,Kas tevi, tādu duraku, te uz tilta uzlikuši, ka tu nezini, kas apkārtnē notiek? Mēs esam strēlnieki, kurus uz 2 dienām norīkoja Brenguļu aerodromā un šodien mūs atlaida uz mājām, jo mēs savu laiku esam nokalpojuši. Un, ja tev tas nav skaidrs, tad ej ar savu dūmkoku govis ganīt.” Gvards atmeta ar roku un mēs braucām tālāk, nepieturot Valmierā.
Mājās pārsteidza jauns rīkojums – esot pagastā jānodod visi radioaparāti. Vāle Eidis tomēr bija izņēmis savam ,,VEF super” visas iekšas, kā jau mūrnieks, iekrāmējis iekšā kastē ķieģeļus un tādu nodevis. Zinājām, ka sācies karš ar Vāciju, bet tuvāku ziņu trūka. Brenguļos satikos ar vienu pazīstamu, agrāko aizsargu, kurš stāstīja, ka vācieši no Karalaučiem latviešu valodā raidot frontes ziņas un vakar viņš pats dzirdējis, ka vācieši ieņēmuši Viļņu. Vāle jau bija upmalas krūmos novilcis antenu, aiznesis kuļmašīnas brezentu un tur zem tā klausoties. Es ar aizgāju un no brengulieša dzirdēto par Karalaučiem, sāku meklēt attiecīgo vilni. Un, tiešām, skaidrā latviešu valodā ziņoja, ka vācu armija ieņēmusi Daugavpili un tuvojas Rēzeknei. Tas bija kaut kas sevišķs un mājās, pastāstot to citiem, garastāvoklis bija pacilāts.
Visvairāk uztraucās par cilvēkiem, ko aizveda no 14. uz 15. jūniju naktī. No Jaunburtnieku pagasta bija 3, kuri strādāja un dzīvoja Rīgā – Pēteris Stakle, Jānis Blūms un Alberts Zalts. Visi augsti mācīti vīri, inženieri un tautsaimnieki.
klāt šeibu, kas bija uzlikta uz dzirnavu transmisijas. Domāju, ka turbīna ir gatavota Valdšpīla fabrikā, tādēļ braucu uz Rīgu pasūtīt salauzto lāpstiņu. Tur pateica, ka nav viņu ražojums, bet gan Zanovska firmas. Uzdeva man inženiera Zanovska adresi un es šāvos tur prom. Satiku viņu pašu, vecāks vīrs. Izstāstīju par pirkumu Mūrmuižas dzirnavās un lūdzu, vai viņš nevar iztaisīt man jaunu salauzto lāpstiņu. Viņš nogrozīja galvu, padomāja un teica, ka mazai turbīnai pie projektēšanas ir pielaista kāda kļūda. Viņš uz Mūrmuižas dzirnavu remontu pēc nodošanas esot zaudējis 70 000 rubļu. Es viņam pastāstīju par nepareizi uzliktām, tas ir apmainītām šeibām. Viņš iesaucās: ,,Vai, vai, cik es toreiz esmu bijis akls!” Tad mums sākās draudzīga diskusija. Es pastāstīju, ko es ceļu un priekš kam. Viņš savā arhīvā sameklēja turbīnas datus. Un aprēķināja apgriezienus un jaudu. Pie 600 apgriezieniem turbīnas jaudai vajaga būt 6 zirgu spēki.
Viņš man piedāvāja darbu savā uzņēmumā un teica, lai es tur laukos visu metot pie malas un nākot uz Rīgu. Bet es to nekad nedarītu. Viņš man apņēmās izgatavot lāpstiņu par brīvu un piesūtīt par pastu. Pierakstīja manu adresi un solīja atbraukt ciemos. To visu viņš arī izdarīja. Toreiz ciemojoties pie manis un apspriežot manus veiktos darbus, viņš brīnījās, ka es ar tik maziem izdevumiem, esmu veicis tik lielus darbus. Ta pēc viņa paviršā vērtējuma. Tas viss ar visiem darbiem vajadzētu izmaksāt pāri par 5000 latu. Tajā reizē mana mazā turbīna deva visai mājai gaismu, varēja zāģēt jumta
ar sametināto ,,kuplungu” un visi kopīgi apskatījām.
Valdis pateica, ka metinājums izdarīts ar kaut kāda numura zviedru elektrodu. Inženieris
atzina darbu par ļoti labu nostrādātu un prasīja Valdim, ko viņš domājot par
pielaisto kļūdu. Valdis apskatīja un pateica, ka mēs iekalsim un ar sēru
ieliesim jaunas   skrūves kulā un viss
būs tip-top.
Ap
pusnakti muca bija kārtībā un sviests sakults. Pie Veisa dzīvoklī, līdz rītam,
svinējām svētvakaru, dzērām alu un ēdām ,,jaktenes” (mednieku desiņas). No rīta
mūs aicināja uz valdes sēdi, kur mums par veikto darbu izmaksāja 500 latu, kuru
summu inženieris pats ieteicis un par pielaisto kļūdu piencentrāle sedz no
savas kabatas. Saņēmu no Valda 200 latu, kuri lieliski noderēja maksai par manu
motocikletu, jo vairāk mēnešus biju veikalam maz iemaksājis.
Tas tik
tā, viens tāds gadījums, kas pierāda, ka amatnieks daudzreiz saņem naudu par
darbu daudz vieglāk nekā zemnieks, kura darbu kavē un ierobežo klimatiskie
apstākļi. Prātu mulsināja doma, ka lauksaimniecība bez blakus peļņas ir maz
ienesīga un jāatrod tādas iespējas un apstākļi, lai zemnieks savus izaudzētos
produktus varētu pārstrādāt un pārdot. It sevišķi kartupeļus, kurus sakņu vietā
izēdina govīm. Govs izmanto tikai 3% no stērķeles, bet pārējais aiziet mēslos.
Un tā kā kartupeļos ir no 15-27 % stērķeles, kāpēc to izsviest mēslos. Biju jau
apmeklējis vairākas, tādas mazas kartupeļu pārstrādes rūpnīcas un atradis, ka
tās ir ļoti lietderīgas. Tamdēļ sāku uzbērt dambi uz vienas no upītēm, kas tek
cauri Kūžēna mājas daļai un
rēķinājām, ka Maksi jau noteikti noņems. Jāņu parkā ieradāmies plkst.8, kā bija ziņots, bet pat plkst.10 vēl neviena pieņēmēja nebija. Sarunās ar citiem pagastu ļaudīm, sarunas gāja tikai par izvestiem. Un, brīnums, ka no mana Jaunburtnieku pagasta neviena izvestā nebija. Gāja laiks un ap plkst.13 pēc pusdienas no stacijas iznesa galdiņu un krēslus un 3 vīri sāka darbu. Veči stāvēja ar izjūgtiem zirgiem un gāja diezgan ātri. Brāļa Maksi noņēma, bet manu Krišu izbrāķēja par vecu. Mēs bijām brīvi un varējām braukt mājās. Ar Jāni sējām brāļa ratus maniem ratiem pakaļā, kad gaisā sāka rūkt lidmašīna un aiz dzelzceļa, mežā, sprāga bumba, kur bija piesieti noņemtie zirgi. 
Zirgi atrāvās un sāka skraidīt pa mežu. Pieņēmēji no galdiņa pazuda. Īsā laikā parks palika tukšs. Arī pieņēmēji neatgriezās. Es mudināju Jāni uz braukšanu, bet viņš teica, lai pagaidot, viņš iešot pameklēt Maksi. Viņš aizgāja pāri sliedēm uz mežu, kurā bija piesieti zirgi. Es sēdēju ratos un gaidīju.  Un, tiešām, pēc laba laika es skatos, ka Jānis nāk un ved pie rokas Maksi, jūdz savos ratos un braucam. Viņš saka, ka tagad gan pa šoseju nebrauksim, tur mēs varam uzskriet virsū kādam dullam. Brauksim pa lauku ceļiem, es te tos ceļus zinu. Un tā bez ķibelēm, vēlu vakarā atgriezāmies mājās. Jau nākošā dienā abi ar brāli saņēmām pavēsti, ka jābrauc uz Brenguļiem šķūtēs būvēt aerodromu. Atkal ar tiem pašiem zirgiem braucām uz Brenguļiem. Tur mūs norīkoja vest kokus uz puru no 2 jaunsaimniecībām, kuras jauca nost.
un daba pilnā krāšņumā un mēs tur kādu laiciņu uzkavējāmies. Tad baznīcā sāka zvanīt dievkalpojumu un es atgādināju, ka jābrauc, citādi mācītājs Meiers aizies uz baznīcu. Tekla iebrēcās: ,,Vai tu nopietni?” Un tad gāja vaļā
asaru straumes un pārmeta par manu nenopietnību un aušībām, ar ko es visu laiku
esot noņēmies. Arī es biju galīgi sašļucis un domāju, ka visa tā būšana
jāatliek uz vēlāku laiku, ko es pie mācītāja ar tādu slapju sievišķi iesākšu.
Bet tad sirdīgi teicu, ka pietiek te kapsētā krūmus laistīt, ejam, jābrauc.
Piebraucot pie mācītāja mājas, paņēmu Teklu zem rokas un iegājām pie mācītāja
Meiera. Viņš mūs apsveica, jo abi bijām labi pazīstami, pierakstīja mūs un es
lūdzu, viņu, šodien mūs uzsaukt divas reizes un Varoņu dienā, 22. jūnijā,
Kūžēnu mājās salaulāt. Viņš ļoti nožēloja, ka 22. jūnijā viņš pats nevarēšot tikt, jo
minētā diena esot aizņemta, bet viņa palīgs Dūnis (mans vidusskolas klases
biedrs) varēšot tās laulības izvest.
Braucot
uz māju, Tekla mani visu ceļu strostēja un pārmeta, ka es visu rīkojot ar tādu
steigu, ka pat viņas māte Raunā neko nezinot. Es apsolīju, ka rīt es viņu
aizvedīšu uz Raunu pie mātes, atvainošos un oficiāli lūgšu viņas roku. Mājās
mūs sagaidīja ar mielastu un laimes vēlējumu un es savas Teklas acīs un sejā
atkal redzēju viņas patīkamo smaidu. Nākošā nedēļa bija ļoti spraiga, lai visu sagatavotu un 22. jūnijā mani mājās salaulāja. Kāzas svinēja 3 dienas un viesu bija daudz. Pat otrā dienā, kad uzradās koristi, kuri 22. jūnijā nevarēja tikt, jo viņiem bija jāpiedalās rajona dziesmu svētkos Valmierā, pieskandināja Kūžēnu ar savām dziesmām un līgo visu nakti.
jāsūtot uz Rīgu. Es viņam devu padomu rumbu sametināt ar elektrību, lai aprunājas ar Tauriņu Valmierā. Tā runādami, iegājām dzirnavās un viņš teica, ka esot vēl otra turbīna, mazāka, tikai 6 līdz 8 zirga spēki, bet tā jau no uzstādīšanas laikiem negriežot pat krejotavas seperatoru. Es vēlējos paskatīties un viņš mani noveda ratu rūmē, kur galvenā dzirnavu transmisija. Mazā turbīna bija ar galējo vārpstu un uz vārpstas gala apmēram 1.20 cm diametrā siksnas rats, bet uz dzirnavu galvenās transmisijas pretim tikai 50 ~ 60 cm. Zināju, dzirnavu transmisijām nekad nav vairāk par 300 apgriezienu. Tātad turbīnai jāgriežas ar 150 apgriezieniem, lai dabūtu pareizo ātrumu uz galvenās transmisijas. Skaidrs, ka šeibas ir nepareizi uzliktas. Lielo vajadzēja uz galveno transmisiju, mazo uz turbīnas ass.
Man iešāvās prātā, ka man tieši tāda turbīna derētu, tamdēļ prasīju, ko šis domā iesākt ar to mazo turbīnu. Viņš teica, ja gadītos pircējs – pārdotu, jo šeit viņa nav derīga.
Es prasīju, cik pēc viņa domām būtu vērta tā turbīna? Viņš teica, ka 300 latu, bet, lai viņu izņemtu no šahtas, tur jākaļās ar dienām. 
Es paprasīju, cik viņš rēķina par izņemšanu? Viņš pateica, ka tikpat kā par turbīnu. Es teicu, ka pērku turbīnu, bet viņam pašam jāizņem un par to solīju 100 latus. Beigās vienojāmies par 500 latiem un es viņam iedevu rokasnaudu 50 latu, jo man vairāk nebija klāt. Un teicu, ka nākošo svētdien būšu pakaļ un samaksāšu skaidrā naudā. Aizņēmos un sagrabināju tos 450 latus un nākamo svētdienu turbīna bija mājās. Viena pieved lāpstiņa bija salauzta un to vajadzēja jaunu par to es piediņģēju
Divi gadi pēc manām kāzām, arī brālis paņēma sev sievu. Un tamdēļ, pēc tēva testamenta, vienojāmies īpašumu sadalīt 2 daļās. Pieaicinātais mērnieks zemi izmērīja un, pēc vienošanās ar brāli, man palika tā daļa, kurā bija spēkstacija, kuru nosauca par Kūžēnu, bet brāļa zemi par Zariņiem. Viņam bija jābūvē jauna dzīvojamā māja, bet man kūts. Visa mērīšana un dalīšana man prasīja vairāk kā 800 latu, kas atkal manā budžetā iztaisīja lielu robu un es savu stērķeles fabriku nevarēju pabeigt. Strādājām jau katrs savu zemi, bet vēl aizvien dzīvojam tāpat kopā pa vecam. 
Istabas jau Kūžēnos bija pietiekami, jo strādnieku galu pārbūvēja kopā ar igauni Krollu. Strādnieku dzīvoklī 3 istabas un virtuve, augšas stāvā 2 istabas un virtuve un veca
saimnieku galā 3 istabas ar virtuvi un vēl speciāla telpa ar maizes krāsni. Kanalizācija ar ūdens vadu un rezervuāru uz bēniņiem. Elektriskais sūknis padeva ūdeni uz rezervuāru. Nevienā Jaunburtnieku pagasta mājā nebija tādu labiekārtojumu, kā vēl vienīgi jaunā skolā. Arī lauku ražas bija labas. Audzēju maija miežus sēklu eksportam un magones, uz kurām labi nopelnīju. Tāpat, rudenī, pēc graudu nokulšanas mājās, šķūnī ar žāvētavu, kūlu večiem āboliņa sēklas, linsēklas, magones, sinepes un labi nopelnīju, tamdēļ nauda turējās. Labi pārdevu veco motociklu un paņēmu jaunu, ar blakusvāģi. Un, kad beigšu spēkstaciju un sākšu ražot stērķeli, vārīšu kartupeļu sīrupu un varbūt arī konfektes. Sīrupu vārīja tikai Dundagā un šeit, Ziemeļvidzemē, tāda uzņēmuma nebija. Un pieprasījums pēc sīrupa bija. Valmieras konfekšu fabrikants Bērziņš pateica, ka viņš paņems visu, cik es saražošot. Tamdēļ domāju, vēl nedaudz laika un mani ar pliku roku neviens neņems, bet cilvēks domā, Dievs dara.
Krievi ierīkoja bāzes Liepājā, Pērnavā, Hitlers trakoja par Vakareiropu. Jau atskanēja bažas, kas notiks ar Latviju, Igauniju un Lietuvu. Klīda visādas baumas. Vācieši aizbrauca uz Vāciju. Cilvēki zaudēja prieku strādāt. Pārtikuši jau bija visi. Valsts rīkoja pļaujas svētkus, strādnieku svētkus un arī dziesmu svētkus, bet nebija vairs tās līksmības, kas agrāk.
Daugavpilī notika dziesmu svētki, kad paziņoja, ka krievs, caur Lietuvu un Zilupi, pārnācis robežu un ienācis
jāpāriet uz strādnieku māju, bet viņa apartamentos ierīkojās jauns direktors. Tāpat Vāles veikalam nāca cits pārdevējs. Vālem nebija, kur dzīvot, tamdēļ es piedāvāju istabu un virtuvi II stāvā un viņš ar sievu pārnāca pie manis Kūžēnā.
Lauki jau bija apsēti, kartupeļi un dārzi apstādīti un cilvēki ņēmās ar mēslu vešanu uz papuves. Kad kādu dienu man bija darīšanas Valmierā, tad nokārtojis savas lietas, satiku uz ielas vecu paziņu Zēmeles Pauli no pagasta skolas laikiem, kas toreiz dzīvoja Vākšēnos. Mēs labi satikām, bet tagad viņš bija milicis Dikļos. Tas teica, ka tu to motocikletu jauc ārā vai noslēp, ņems visiem nost un šonakt mājās neguli, pārlaid nakti ārpus mājas un brīdini arī citus. Tūliņ laidos uz māju. Braucot ārā no Valmieras, brīnījos par smago automašīnu rindu, kas stāvēja ielas labā pusē prom gar krievu baznīcu līdz pirmajai pamatskolai.
Pārbraucis mājās, tūliņ piezvanīju uz centrāli Vilderam, lai brīdina citus. Pats pārgulēju siena šķūnī. Naktī gan bija dzirdams, ka pa šoseju brauc daudzas automašīnas, bet mums nekas tāds nebija dzirdams. Gāju uz māju, lai vestu pienu uz krejotavu. Tur man Burtnieku pagasta ļaudis pastāstīja, ka naktī daudzas saimnieku ģimenes ar visiem bērniem saņemtas ciet un aizvestas uz Valmieru. Pārbraucu mājās un vedu piesiet nojūgto zirgu, redzu, ka no upmalas krūmiem kāds man met ar roku un rāda kādas zīmes. Eju lejā pie upes skatīt, kas
zemītes, zemnieks ar savu zirdziņu tika galā un viņam tāda traktora nevajadzēja. No manas zemes, priekš 10 hektārniekiem atdalīja 4 hektārus, bet nebija neviena, kas to ņem un apstrādā. Dzirdēja aizvien uztraucošākas baumas, ka Rīgā bez vēsts pazūd cilvēki.
 Man jāraksta arī par to, kā notika Saeimas vēlēšanas. Toreiz es biju norīkots ar motocikletu vadāt policijas kārtībnieku pa Mujāniem un Jaunburtniekiem, tamdēļ redzēju kā visa tā balsošana notiek. Cilvēki nāca nelabprāt, braukāja ar urnu apkārt pa mājām un par sargu klāt bija krievu kareivis. Bija viens biļetens un nekādas citas izvēles nebija. Varēja tikai no listes strīpot nevēlamos kandidātus. Cilvēki nāca ar skābām sejām, metot urnā šo salocīto lapiņu. Pie kam, viņiem pasē iespieda štempeli, ka viņš nobalsojis. Kad vakarā Mujānos, kur es toreiz atrados ar policijas kārtībnieku, urnas izbēra uz galda un komisija sāka skaitīt, izrādījās, ka nobalsojuši ir tikai 48 % no visiem vēlētājiem. Pie kam, trešā daļa biļetenu bija nederīgi, gan sastrīpoti, izplēsts salocītai lapiņai viducis, gan sasmērēti ar krāsu. Pie urnu atvēršanas nezin no kurienes bija ieradies svešs cilvēks, kurš nepiederēja pie vēlēšanu komisijas. Viņš uzdevās par partijas pilnvarnieku un nokomandēja, lai izņemot bojātos biļetenus laukā un tikpat, tai vietā, pieliekot tīrus un veselus. Un, ja negribot braukt uz Sibīriju, tad, lai pieliekot klāt vēl tik daudz biļetenu, lai iznāktu, ka nobalsojuši 99 %. Vēlāk dabūju
uz kuras kritums iznāk 4.5 metri.
Bet visur ir vajadzīga nauda un tās, lūk, man nebija. Tajā laikā vecākā māsa Anna izgāja tautās. Māte priekš pūra gatavošanas no Baltijas lauksaimniecības biedrības bija izņēmusi 400 latu naudas, man pašam motociklets nenomaksāts. Pūra daļa pēc testamenta – 1 govs, 2 aitas, 1 cūka. Man vislielākos kreņķus sagādāja mātes bezkaunība, atdodot māsas vīram manu izaudzēto zirgu – 3 gadus vecu, kuru taisījos nodot armijai un saņemt kādus 1000 latus. Rudenī gan ar kulšanu diezgan labi nopelnīju, bet liekas naudas nepalika, jo labība un cūkas šajos krīzes laikos nekā daudz nemaksāja. Domāju par mājas un zemes sadalīšanu ar brāli, pēc tēva testamenta, bet tas atkal maksāja baigu naudu. Arī mūsu mantinieku aizbildņi nekādu padomu nespēja dot, jo visiem tajā laikā gāja grūti.
Mātes brālis man ieteica precēties, jo man jau bija 28 gadi, bet es baidījos, ka nepaņemu kādu fūriju, kura ar manu māti nesatiks un sāksies mājas ģimenes skandāli. Man Burtniekos bija divas meitenes pie kurām reizumis ciemojos. Man patika abas, bet nevarēju izšķirties, kuru lai ņemu un nevienu nebiju bildinājis. Bet tad man notika ārkārtīgi nepatīkams gadījums, kuru es tikai dažas nedēļas vēlāk dabūju zināt. Bija Burtnieku krājkases revīzija uz kuru mums ar mātes brāli, kā revīzijas komisijas locekļiem, bija jāierodas. Pēc revīzijas beigšanas, kases grāmatvedis A.Prauliņš mūs visus uzaicināja uz pusdienām.
Tur bija arī citi kases valdes locekļi un daži vecāki Burtnieku saimnieki man pie galda noprasīja
dzirdēt, ka tāds pat stāvoklis  ir bijis Jaunburtnieku pagastā. Viss tas izlikās tik jocīgi un neizprotami ar agrākām Latvijas Saeimas vēlēšanām, kad bija 20 listes un tu netiki gudrs, kuru listi lai met. Bija arī kuriozi gadījumi. Man brāļa sievas māte krievu zaldātu ar šauteni triekusi no Ramšas mājas ar nesieniem pa kalnu augšā. Viņš nav drīkstējis vairs atgriezties atpakaļ Ramšās un mežā gaidījis, kamēr vīri braukuši ar urnu. Tā sanāca jaunievēlētā Saeima un pieņēma jaunos likumus. Apcietināja mūsu vadoni Ulmani un izsūtīja uz Krieviju.
Pagatsā notika tautas sapulce. Muižā, bijušajā aizsargu namā, notika pagasta tautas sapulce. Uzstājās 2 pagasta vīri -  Jerkins Teodors un Gulba Jānis. Jerkins noturēja varenu runu īsti revolucionārā garā, ka visa vecā pagasta valdīšana nekam nederot, pielaistas daudzas kļūdas, kuras vairs nevarot labot, tamdēļ pagasta vecākais un skrīveris jāatlaižot. Ievēlēja sapulces vadību un protokolētāju. Kandidātus jaunai pagasta vadībai drīkstēja uzstādīt tikai no strādniekiem. Un viss noritēja kā pēc grāmatas. Un mums bija jauna pagasta vadība. Bet tad vajadzēja vēl ievēlēt milicijas palīgu dienestu jeb gvardus. Jerkins, pirmais, pats sevi uzrakstīja uz tāfeles, pēc tam Jāni Gulbi. Es prasīju vārdu. Jerkins sāka kliegt, ka budzim vārda nav, bet sapulces vadītājs teica, lai runā vien. Es piecēlos un teicu jaunburtnieciešiem: ,,Vai jūs neatceraties, ka Jerkins sajauca gaisu, kad mums bija tāda ,,Izglītības biedrība”, tāpēc ne
Braucot no viņa uz māju, vēl visu pārdomāju un, lai
pats tiktu skaidrībā, braucu uz skolu Teklu bildināt. Tas bija 1934. gada 6.
vai 7. jūnijā. Kaudamies ar domām par visu dzirdēto un pārdzīvoto Burtniekos,
es savu bildinājumu neizvedu pēc parastām tradīcijām, bet teicu: ,,Tekla,
brauksim nākošo svētdienu pie mācītāja. Nāc pie manis par sievu.” Viņa paskatījās uz mani ieplēstām acīm un pateica:
,,Tu laikam esi galīgi pilnā, ka tā vari muldēt. Es tak esmu 6 gadi vecāka par
tevi.”
Bet es atteicu, ka mātes brālim sieva ir 7 gadi vecāka un viņi dzīvo labi, ir 3 veseli bērni un viņam sieva arī ir radiniece. Viņa teica, ka viņai jāiet uz Zaltiņu pie Mildas un, lai es braucot mājās izgulēt dzērumu. Es viņu aizvedu līdz Zaltiņa mājas durvīm un vēl noprasīju: ,,Tātad nākamo svētdien pulksten 9 būšu klāt, tu sataisies.” Viņa atbildēja – jā, jā un pazuda pa durvīm. Bet es atteicu, ka mātes brālim sieva ir 7 gadi vecāka un viņi dzīvo labi, ir 3 veseli bērni un viņam sieva arī ir radiniece. Viņa teica, ka viņai jāiet uz Zaltiņu pie Mildas un, lai es braucot mājās izgulēt dzērumu. Es viņu aizvedu līdz Zaltiņa mājas durvīm un vēl noprasīju: ,,Tātad nākamo svētdien pulksten 9 būšu klāt, tu sataisies.” Viņa atbildēja – jā, jā un pazuda pa durvīm. Mājās pateicu mātei un tantiņai, ka es precos un
nākamo svētdien braucu pie mācītāja. Kad pateicu ar ko, vienīgi tantiņa mani
nobučoja un uzslavēja par manu izvēli. Pateicu, ka kāzas gribu taisīt pa Līgo
svētkiem. Zeme bija apsēta un mēsli izvesti. Tamdēļ rāvos pie dambja uzbēršanas.
Zināju, Tekla ar Mildu bija aizbraukušas uz Rīgu un tikai sestdien būs
mājās.Tamdēļ pat no mājas nekur negāju.
Svētdien no rīta svinīgi apģērbos un no vecās tantiņas pavadīts, laidu uz skolu. Tekla nemaz nebija mani gaidījusi, bet kad atgādināju norunu un solīšanos, brauca man līdz. Arī par ceļu braucot par to nerunājām. Burtniekos iebraucām vecos kapos. Diena bija saulaina
Kas tev Pēter ir ar to Martēnu, kāpēc tu netaisi
kāzas, es jokodams
atbildēju nav vēl norunāts, bet kā tad tā, Martēns esot teicis, ka viņai no tevis
esot bērns un abas dēļ tevis kāvušās, ka mati vien gājuši pa gaisu un, ka nav
varējuši izšķirt un vārdi ar nākuši ārā, ko pat cenzūra cauri nelaižot. Es
laikam biju sarkans kā biete un aiz kauna būtu pat zemē ielīdis. Visi smējās un
ņirgājās un manu attaisnošanos neņēma par pilnu. Man cits nekas neatlika kā
pazust no mielasta. Un mēs, ar mātes brāli, aizmukām no turienes uz viņa māju.
Viņam bija izbrūvēts miestiņš un tas, pēc visām nepatikšanām, man vareni
garšoja. Viņš, kā vecāks, piedzīvojis cilvēks, lasīja man morāli un pārmeta man
dzimtas godīgumu. Bet es biju tik nikns, ka pateicu rupji, ja meita no
bučošanas un pupu spaidīšanas var dabūt bērnu, tad tāds eksemplārs nav derīgs
precēšanai un manas kājas nekad tur neredzēs ne pie vienas, ne otras. Viņš,
redzēdams, ka esmu ārkārtīgi uztraucies, sāka mani mierināt un ieteica man
ātrāk paņemt sievu, kamēr tā šmuce nav vēl atnākusi līdz Jaunburtnieku
pagastam. Es pats to sapratu un tas mani visvairāk kreņķināja. Sākām izvest
sieviešu revīziju un beigās nonācām pie Teklas Zariņas, skolotājas, manas
māsīcas, 6 gadi vecākas par mani. Viņš mani sarāja un pieveda piemēru no sevis
– viņam ir sieva 7 gadi vecāka par viņu, ir bērni, laba satikšana, arī tuva
radiniece. Viņš teica, ka tev nebūs mājās škandalu, sieva labi pelna kā
skolotāja. Tu pats arī neesi nekāds zemnieks, bet vairāk amatnieks, ņem Teklu
ciet un negudro.
Es nekad neesmu nožēlojis savu izvēli un mēs savu mūžu
būtu nodzīvojuši laimīgi, ja nenāktu šie briesmīgie, ļaunie, negaidītie ārējie
apstākļi, kas sagādāja ciešanas gan viņai, bērniem un man. Arī pēc atgriešanās
no trimdas pēc 12 gadiem, es nevarēju viņai sagādāt to, ko viņa bija pelnījusi.
Kad 1988. gada martā viņu pavadījām mūžīgā dusā Bērzaines kapos, viņas kapu
noklāja ar dzīvām puķēm. Viņu pavadīja viņas skolnieki, darba biedri, draugi
radi un iestādes. Un tagad to visu rakstot, man sāp sirds un es jūtos viņas
priekšā liels parādnieks, kuru es nekad nevaru nolīdzināt.
Lai
miers viņas pīšļiem un, kad man būs jāiet mūžībā, es gribu gulēt viņai līdzās.
Pēc kāzām man bija draugs, ar kuru es varēju parunāt par saviem plāniem un iecerēm. Viņa mani visur atbalstīja, deva no savas algas naudu cementa pirkšanai, kuras man tā trūka, jo dambja un slūžu būvē tas bija vajadzīgs. Tāpat domāju par turbīnu. Rīgā noskaidroju, ka pie Valdšpīla tādas turbīnas izgatavošana maksās 1500 latu, tamdēļ domāju kaut ko uzbūvēt pats mājas kārtībā. Jeb arī ūdens ratu, kas gan ziemā nav parocīgs. Tad braukājot ar sievu uz Raunu, vienreiz braucot gar Mūrmuižas dzirnavām, skatos, izcelts no savas ligzdas un pie dzirnavu sienas piesliets turbīnas darba rats un apkārt grozās vairāki vīri. Pieturēju un sāku ar viņiem runāties. Izrādījās, ka viens ir dzirnavu īpašnieks un turbīna izcelta, lai sametinātu pārplīsušo ass rumbu. Bet, lai to izdarītu
Mūsu kompānijā bija arī trešais, latgalietis Antons no Stendes. Visu laiku mēs turējāmies kopā un viens otram palīdzējām iekraut un izkraut. Antons stāstīja, ka tepat aiz meža ir Stendes radu māja Sālsmīlis, kuru meitas man bija pazīstamas. Pievakarē Jānis teica, ka te tak ir galīgas cūcības un nav nekādas kārtības, puikas, laidīsimies krūmos.
Un Jānis izrīkoja: ,,Ar šitiem vezumiem brauksim tur, līdz tam rudzu laukam, no šejienes tur nekā nevar redzēt. Tur izgāzīsim kravu, mežā iekšā un, lai Antons ved mūs uz Sālsmīli.”
 Tā arī izdarījām, tikai mežmalā bija dziļš grāvis. Mans vecais Krišs, ieslīpi grāvim, viegli tika pāri, arī Antons ar savu zirgu tika pāri, bet Jāņa Maksis grāvī nolikās guļus, jo iestiga kājas. Zirgu izjūdzām un ratus paši pārvilkām pāri. Jānis apsēja Maksim grožu ap kaklu, piesēja galus manai ,,raspuskai” un lika man braukt. Un, tiešām, Maksis, juzdams, ka viņu velk, izlēca no grāvja. Kādu gabalu braucām pa mežu, izvairīdamies no kokiem, lai neiesprūstu starp tiem un drīz vien piebraucām pie Sālsmīļa. Mūs lieliski uzcienāja un nolika gulēt uz kūtsaugšas. No rīta Antons aizgāja uz aerodromu, lai noskaidrotu vai mūs nemeklē, bet tur neviens par mums neinteresējās. Noklausījušies Antona ziņojumu, Jānis nosprieda, ka pievakarē brauksim uz māju. Sālsmīļa tautietes mūs lieliski cienāja un tā noloderējām līdz plkst 16, kad jūdzām zirgus, atvadījāmies no laipnām saimniecēm un braucām uz Valmieru. Jānis brauca pa priekšu, tad es un pēc tam Antons. Līdz Valmierai mūs neviens netraucēja. Bet Valmierā uz tilta stāvēja gvards ar šauteni, kurš apturēja mūsu
bez pīlēm, abi sāka savā starpā lamāties. Tā mēs sasniedzām staļļus un no turienes kājām lēģeri. Ne viens, ne otrs no sargiem man nekādus aizrādījumus par notikumu neizteica. Kas zina, kā vēlāk būtu izvērsies mans liktenis, ja dzīvotu tur ilgāk, bet jau 15. jūnijā man atbrauca pakaļ no Rīgas mašīna ar speciālu sargu un aizveda atpakaļ uz Rīgas lēģeri. Pa šo laiku Rīgas lēģerī bija notikušas lielas pārmaiņas un gandrīz puse cilvēku bija nomainīti. Gandrīz visi jaunie vīri bija aizsūtīti uz Krieviju. Bija samazinājusies darba slodze. Nebija vairs automašīnu remonta, arī šūšanas darbnīcas bija pārgājušas uz Duntes ielu. Bija paplašināta galdnieku darbnīca un daudzas sievietes strādāja pie mēbeļu pulēšanas. Es atgriezos vecā mašīnu remonta brigādē un sāku turpināt darbu. Ēšana bija uzlabojusies un man ar to pietika. Žēl jau bija, jo manas prombūtnes laikā brāļa sievas Ernas pienesumi pārtrūka, jo paziņots, ka es vairs te lēģerī neesmu. 
Tā nostrādāju līdz 25. oktobrim, kad mani izsauca un paziņoja, ka jābrauc pie baltiem lāčiem, kā puiši smēja. To pašu dienu mani pārveda uz Centrācietuma zonu, kuru sauca par ,,peresilku”. Mūsu pūlītis no 13 cilvēkiem – 3 latvieši, 4 igauņi un 6 krievi. No latviešiem es, inženieris Geidāns un sieviete, ārste Rožkalne. Sieviešus ,,peresilkā” nošķīra un mēs palikām 12. Paši smējām, labi, ka nav velna ducis. ,,Peresilkā” nodzīvojām kādu nedēļu, tad mūs visus salādēja Stolipina vagonos un naktī izbraucām no Rīgas nezināmā
liekas saucās Liepa. Kulinskis prasīja, vai es māku kurināt krāsni ar oglēm. Atteicu, ka protu un viņš mani uzaicināja nākt strādāt pie viņiem pirtī. Es piekritu un viņš apsolīja, ka noformēs mani pie pirts, jo citādi aizsūtīšot uz ogļu šahtām un tur esot bēdīgi apstākļi. Tā es pēc karantīnas nonācu pirtī par krāsnskuri veļas mazgātavai. Pirmo reizi, kad Kulinskis veda mani uz jauno darba vietu, jo bija jāiestājas II maiņā, tad stāstīja, ka es kurināšot veļas mazgātuves krāsni ar Mandžūrijas ķeizaru. Es domāju, ka tas ir humors. Kulinskis stādīja mani priekšā japānim, nedaudz augumā mazākam par mani, mierīgām kustībām, kurš ļoti labi runāja krieviski. Kulinskis teica, ka viņš nododot savu tautieti viņa rīcībā un, lai parāda viņam turpmākos pienākumus. Mēs palikām divatā un viņš man piedāvāja uzpīpot. Arī pats uztina uz avīžu papīra mahorkas cigareti. Es garšīgi ievilku pirmo dūmu. Viņš noskatās uz mani un saka, vai es smēķējot? Es paskaidroju, ka man nav ne tabakas, ne naudas par ko nopirkt. Viņš nekā nesaka, bet pa durvīm aiziet veļas mazgātavā, bet drīz atgriežas un dod man veselu aktelīti mahorkas tabakas. Es atvainojos un saku, ka man nav naudas, ko samaksāt un man ir kauns dāvanas pieņemt. Viņš man uzsita uz pleca un teica: ,,Kaunu un godu atstāj aiz vārtiem, kad iesi ārā, tad paņemsi.”
Ar to pašu mums bija noslēgta uzticība un draudzība. Mēs bijām vienaudži, dzimuši vienā gadā un vienā mēnesī, tikai viņš bija 5 dienas jaunāks par mani. Viņš bija japāņu muižnieks
Tā kādu nakti, pulksten divos, mūs visus izrāva no gultām, lai nākot uz darbnīcu, jo galdnieki mūsu cehā esot noķēruši 2 zagļus. Abi zellīši bija novērojuši, ka Vilmanis saņem krietnu pienesumu un domājuši ar to pamieloties. Nezinādami, kurā skapītī tas atrodas, sākuši visus atlauzt no viena gala un uzdūrušies uz manu lādi. Nenākot lādei vaļā, izlūzis gala dēlis un no viņas, ar briesmīgu troksni, uz kula ārā gāzušās atslēgas un visādi dzelži. Nakts maiņas galdnieki, sadzirdējuši troksni, nākuši skatīt, kas tur notiek un abus zeļļus noķēruši, lai gan viņi ar lielu švunku likušies ārā pa mūsu ceha atlauztām durvīm. Zeļļus pa nakti iebāza karcerī, bet pēc tam aizsūtīja uz Centrālcietumu. Vispār, pēdējā laikā, administrācija diezgan stingri uzstājās pret šādiem gadījumiem. Tamdēļ arī krievu lēģerī bija palicis ļoti maz. Tie paši vienmēr strādāja tādās daļās kā plānošana, normēšana, projektēšana, bet labuma no viņiem nebija nekāda, drīzāk sliktums un nekārtības.
Atceros tādu gadījumu, liekas 1945. gadā, kad beidzās karš, Staļinu paaugstināja par ,,ģenerālisimumu”. Mūs, visus, no darbnīcām izdzina pagalmā, kur uz trepēm bija pakāpies kāds arī apcietinātais, bet skaitījās kā propogandas vadītājs. Viņš turēja varenu runu, kamēr nonāca līdz vārdiem, ka mūsu tēvs un skolotājs par nopelniem ir iecelts par ,,ģenerāl-mis-mus-mis-mus, līdz kāds no pūļa iesaucās – izmisums. Visā pūlī atskanēja vareni smiekli un ,,izmisums” arī vairāk nekā nevarēja pateikt. Apsardze viņu norāva no trepēm un aizveda. Mēs vēl ilgi smējāmies par mis-mus.
Tā pienāca 1948. gada rudens. Mūsu iestādei no Bērzes lēģera, kapteiņa Grundmaņa dzirnavām bija atvesta Lanca tvaika katla svelmju cauruļu sistēma, kura, nemākulīgi rīkojoties, bija sabojāta.
izdedzināja smēdes jumtā prāvu caurumu. Tad arī pats bija nobijies un kādas dienas bija tīri kluss, tikai sēdēja un pīpēja. Paši pārbaudījām katlu uz hidrantisko un uzkurinājām uz dažām atmosfērām. Palaižot darboties, izrādījās, ka nestrādā abu cilindru tvaikdaļi un nav mūsu spēkos, tos, te uz vietas atremontēt. Kad paziņoju, kādā kārtībā ir katls, tad lēģera administrācija to paziņoja uz Rīgu. No turienes atbrauca lēģera inženieris Bērziņš, iztaisīja hidraulisko spiedienu un atzina, ka viss kārtībā. Es parādīju viņam bojātos tvaikdaļus un viņš deva rīkojumu noņemt cilindrus un aizvest uz Rīgu labot. Man pašam jābrauc līdz. Priecājos, ka varu tikties ar biedriem, jo bija pagājis vairāk kā mēnesis, kamēr biju prom no Rīgas. Cilindru aizveda ātrāk, bet mani veda dažas dienas vēlāk, kopā ar dēļu kravu. 
Uz mašīnas pavadoņi bija lēģera šoferis un apsardzes daļas seržants. Dēļi uz mašīnas un piekabes bija dikti pavirši uzkrāmēti. Es uz viņiem, pie šofera būdas, sēdēdams, jutu, ka tie braucot un kratoties pamazām slīd atpakaļ un sprauga pie būdas paliek vienmēr platāka. Es sāku sist pa šofera būdu, jo jutu, ka dēļu gali slīd no auto nost. Šoferis ar seržantu apskatījās, bet brauca vien tālāk, kamēr pie pašas Rīgas piekabe ar dēļiem atdalījās no auto un palika uz ceļa, tad auto apturēja. Seržants pateica, tu paliec pie dēļiem un sargā, kamēr mēs brauksim atpakaļ. Tā es pie piekabes nonīku vairāk par 4 stundām. Varēju pa to laiku mierīgi aizbēgt, bet baidījos par savējiem, ka tiem no tā var rasties kādas represijas. Kad seržants atgriezās, viņiem bija līdz otra mašīna, kas pārņēma savā rīcībā piekabi ar dēļiem. Seržants ar savu mašīnu veda mani uz lēģeri. Viņš prasīja, vai man nav kādi radi Rīgā, brauksim ciemos.  Es meloju, ka nav, jo baidījos, ka nesagādāju onkuļam nepatikšanas.
Vologdu kur nonākuši, viņi ielaisti kādā lielākā kamerā, kurā augšējās nāras aizņēmuši ,,blatnaji” un viņi ienācēji, kuru starpā bijuši daudzi laucinieki, kuriem maisos bijis šis tas labs. Sācies uzbrukums un laupīšana vecīšiem. Jānis nav varējis mierīgi noskatīties un iemaisījies cīņā. Kamerā izcēlies liels troksnis un bļaušana. Sargs atrāvis lodziņu durvīs, paskatījies, bet atkal lodziņu aizcirtis. Tad pēc dažām minūtēm, kad troksnis norimis, atkal paskatījies, Jānis viens pats stāvējis kameras vidū. Visi veči bija augšējā stāvā, bet ,,blatnaji” palīduši zem nārām. Sargs pataisījis lodziņu, paskatījies un noteicis uz Jāni: ,,Būsi kameras vecākais!” Un kamēr mēs tur bijām, kamerā bija brīnišķīga kārtība.” Tā pienāca pavasaris, lielās kupenas strauji saplaka un nokusa. Sākās apkārtnes uzkopšana. Tad ieradās kāda daktere un arī man bija jāiet uz apskati. Daktere ilgi knaibīja manu pliko cisku, tomēr ieskaitīja derīgos, jo es par citu neko nesūdzējos. Tā mūs sadalīja pa grupām. Mani iedalīja uz I lēģeri, jeb šahtu. Otrs no pirts puišiem bija Ārgalis. Tā mēs,   2 latvieši ar citiem nozīmētiem, nonācām I šahtā. Bija atkal sameties auksts un sniga. Šahtas lēģerī mūs sadalīja pa brigādēm un mūsu brigāde skaitījās – ,,gružčiki”. Es gan teicu, ka es pēc specialitātes esmu mehāniķis, to neviens vērā neņēma. Otrā dienā mūs nostādīja rindā pa 4, bija jāsaķeras ar rokām un visa gājiena kolona, konvoja pavadībā, tika vesta uz šahtu. Tur, kombināta ēkā, mums izdalīja lāpstas un mums bija jāiet ārpus zonas uz ,,šurfu”, tas ir caurums zemē, pa kuru iet trepes lejā uz pazemi.
Mums pa visiem iedeva vienu šahtora
Bergmanis un Vilmanis, zem inženiera Hofmaņa vadības. Viņš bija Latvijas dzelzceļa galvenais inženieris Ulmaņa laikā. Darbs bija jāveic ļoti labi. Bija daudz labāk un mierīgāk nekā lielā cehā. Tad es sapratu, ko nozīmē laba un saprātīga inženiera vadība un darbi mums tiešām veicās. Mēs izlabojām vairāk kā 10 virpas, kuras nodevām tikpat kā jaunas. Arī pašu uzņēmumā pārbūvējām vairākus ventilatorus, ko krievu gudrie bija uzbūvējuši. Ar inženiera Hofmaņa palīdzību un aprēķiniem, viņi ar to pašu dzinēju jaudu strādāja 10 reizes labāk. Hofmanis zināja mūsu spējas un darbus vienmēr sadalīja tā, kas katram pa kaulam. Arī uzturs lēģerī bija uzlabojies  un krievu bija palicis pavisam maz. Lielākā daļa no viņiem strādāja galdnieku cehā. No viņiem bija jāsargājās, jo viņi nodarbojās ar zagšanu un laupīšanu.
Man daudz palīdzēja brāļa sieva Erna, kas dzīvoja Krapē, Ogres rajonā. Viņa man bieži sūtīja paciņas, kurās bija maize, gaļa, sviests un pat olas. Tas bija liels atspaids pie toreizējās trūcības un par to no sirds pateicos Ernai. Darbnīcā mums bija darba galds 4 vietām, apakšā skapītis, virs tā atvilkne, krietni ietilpīga, kurā glabājās dažāda lieluma uzgriežņu atslēgas, cirtņi un citi vajadzīgie darba rīki. Šajā atvilknē es ierīkoju nodalījumu priekš atnestās ,,peredačas”. Bija arī atslēga, bet tā bija ļoti vāja. Lai būtu drošāk, es ieurbu galda virsū caurumu un tad, kad caurumā iebāž paresnu naglu, atvilkni nevar atvērt, kamēr naglu neizņem. Baidījāmies, ka arī mūs krievi neapstrādā, jo bija tādi gadījumi citos cehos notikuši. Mūsu darbnīcai ar galdnieku sagataves cehu bija viens kopējs koridors, mēs vienā, viņi otrā koridora pusē. Un tur arī strādāja krievi, tamdēļ bija par ko uztraukties.
virzienā. Sāku novērot, ka ceļš iet uz ziemeļiem. Naktī, ap pulksten 2, braucām garām Valmierai. Otrās dienas vakarā iebraucām Ļeņingradā. No vilciena mūs kolonā veda uz Katrīnas cietumu. Ar Geidānu nospriedām vienmēr turēties kopā. Kolonā varēja būt ap 80 galvu.Cietumā mūs ielaida lielā kamerā, kur jau priekšā bija otrtik daudz cilvēku, bet rūmes uz divstāvu nāriņām pietika. Kamera pa dienu netika slēgta un katrs, kas gribēja, varēja staigāt pa visu cietuma teritoriju tāpat kā Rīgas lēģerī. Cietumam bija lielas mehāniskās darbnīcas ar virpām, urbmašīnām, metāla ēvelēm un smēdēm. Mašīnas bija tā nodzītas, ka uz viņām kaut ko precīzu uztaisīt nebija iespējams. Strādāja tikai smēde un viņā gatavoja un locīja automašīnas plākšņu atsperes. Satiku latvieti, virsleitnantu Ogu, kurš šeit jau kādus četrus mēnešus strādājot par grāmatvedi. Viņš ieteica pieteikties šeit par darbgaldu remontētāju. Es jau biju ar mieru, jo nemaz negribējās braukt tālāk prom no dzimtenes. Sirds jau tā bija smaga, ka esmu ārā no dzimtenes. Geidānam krievi bija stāstījuši, ka šeit nekāda palikšana nebūšot, jo noteikti jau no Rīgas mums ir nozīmēts gala punkts. Šeit var būt tikai īslaicīga darba vieta un nav vērts šķiest savus spēkus, kamēr darbā neviens nedzen, labāk atpūsties. Tamdēļ dzīvojām un atpūtāmies.
Ap novembra beigām mūs atkal visu baraku sastādīja ierindā un dzina atkal uz vilcienu. Tur mūs salādēja lopu vagonos, kuriem vidū, pret durvīm, bija sētiņa un tikai gar vienu galu līdz durvīm bija iespējams pāriet uz otru vagona galu. Tad nu sākās vislielākais humors. Vakarā, kamēr mēs vēl stāvējām un gaidījām, kad mūs
ka krievs makšķerē ārā zem sola pabāztās igauņu maisu mantas. No visa spēka iespēru ar kāju pa seju, rāpus nometušajam krievam. Tas saķer seju un sāk brēkt kā kaujams. Lamājās arī citi krievi. Igauņi saprot, kas notiek un sauc konvoju. Sargs atslēdz durvis, uz igauņu pieprasījumu izdzen visus 8 krievus koridorā un atdod igauņiem visas izvilktās mantas. Pēc kāda laika atved citu, 8 vīru partiju. Geidāns nokāpis no augšas stāva un saka, lai es ejot augšā viņa vietā pagulēt, jo viņš esot labi izgulējies. Es paklausu un, augšā izlaidies visā garumā, tūliņ iemiegu.
Man jāpastāsta notikums ar mani, ko es nevaru aizmirst un, kas līdz šim atstājis uz mani dziļu iespaidu. Es nekādi nevaru sev izskaidrot, kas mani padarījis dziļi reliģiozu. Nezinu, cik ilgi biju nogulējis, bet pamodies, atminējos sapni. Mēs, vairāki cilvēki, stāvam pie kādiem lēģera vārtiem, kuriem ir speciāls krievu ornamenta raksts un labā pusē ir neliela mājiņa, kurā atrodas sargs. Vienam lēģeram apkārt dzeloņdrāšu žogs, iekšā vairākas rindas vienstāvu mājiņas jeb barakas. Drāšu žoga stūros kaut kādi tornīši. Vai brīnums, ka tā kaut ko nosapņo? Pamodies brīnījos, ka es visu to tik skaidri redzēju. Pagriezos uz otriem sāniem
un atkal aizmigu, bet tagad es visu šo skatu redzēju it kā no dažu metru augstuma un viens man teica, ka tur pa labi, kur tas paugurs, ir amerikāņu ,,unra” (,,unra” kara laikā bija Amerikas pārtikas piegāde krievam). Es visu to skatīju gaišā, skaidrā ziemas dienā. Kad pamodos, ilgi bija jādomā, kāpēc visu to lēģeri
Dauguļu mežzinis. Tā pamazām iepazinos ar visu lēģeri un daudziem tautiešiem. Visu Intas lēģeri sauca par ,,minlagu” un viņā bija īsta tautību buķete. It sevišķi, vēlāk dabūju zināt, ka Intā ir cilvēki no visām pasaules valstīm, izņemot Āfriku. Šis lēģers, par ko es rakstu, skaitījās pēc nosaukuma ,,5” un bija slimnīcas un pārsūtīšanas lēģers. Krievi paši skaitīja, ka visā Intas rajonā kopā pa visiem lāģeriem sanāca ap 36000 dvēseļu. Šeit nāca iekšā no šahtām, pie kurām bija tādi lēģeri līdz 3000 cilvēku. Slimie no šiem lēģeriem nāca uz šo ārstēties vai nomirt. Katru dienu uz vārtiem, mums gar pirti brauca 1 vai 2 mirušie, apsegti ar mašas segu, pliki, jo aizvesti uz bedrēm. Pirts bija kā lēģera sabiedriskais centrs, kurā apgrozījās visa lēģera publika, kura bija stipri raiba kā tautību, tā priekšnieku ziņā. Vislielākais posts un nepatikšanas lēģerniekam bija tā sauktie ,,blatnaji” jeb birokrāti, kuri uzmetās par visādiem priekšniekiem un komandētājiem, lai sev iegūtu kādu labumu. Viņus, pat zinādama, lēģera priekšniecība neapkaroja, jo iekšējā kārtība bija nodota pašu lēģernieku rokās. Katrā barakā bija komandants, kas atslēdza baraku un izlaida, kad gāja uz darbu un tāpat uz ēšanu. Citā laikā nekāda staigāšana nebija atļauta. 
Vienreiz, braucot pēc kurināmām oglēm uz noliktavu, uz ceļa no vārtiem, satiku grupu cilvēku, kurus veda uz pirti un, kuri tikko bija iebraukuši Intā. Skatos, pazīstams, no manas mājas brāļa puisis Eglīts Jānis un no Purmaļa mājas – Auniņi, divi brāļi Vitauts un Jūlis. Pārsteigums bija liels, dabūju dzirdēt  daudz jauna par dzimteni. Bet viņi bija arestēti Kurzemē, tāpēc par manu ģimeni nekā nezināja pastāstīt, lai gan tiesāti bija Valmierā. Dabūju zināt, ka brālis Jānis notiesāts
pārsteigts par vārtu musturi un visu, kas aiz viņiem atradās, ka nespēju izteikt ne vārda. Vairs pat nejutu aukstumu. Nekādā veidā nespēju saprast to īstenību un reālos vārtus pie kuriem stāvu un domāju, vai tiešām es neesmu pamodies no tiem sapņiem. Sāku just, ka man stipri salst kājas, tamdēļ sāku dancot tāpat kā citi. Beigās mūs ielaida un tūliņ aizveda uz pirti. Pirtī kājas turēju aukstā ūdenī un berzēju, līdz, kamēr sāku sajust kāju pirkstus. Kad bijām nomazgāti, mūs aizveda uz vienu no barakām, kur bija silti un divstāvu nāras priekš gulēšanas. Gulēšanai bija matrači, kas piepildīti ar ēveļu skaidām, tāpat galvas maisiņš ar baltu pārvalku, palagu un vilnas jeb kokvilnas segu. Pateica, ka mums 20 dienas ir karantīna un ar citiem lēģerniekiem nedrīkst satikties. Arī ēst mūs veda tad, kad visi citi ir paēduši. Pa dienu, dažas stundas, konvoja pavadībā bija jāiet ārpus lēģera lauzt kaļķakmens priekš būvēm. Atļāva kurināt ugunskuru, jo mums jau nebija izdoti ne cimdi, ne vaļenki, ne bušlati. Pieķeroties kailām rokām pie laužņa, delnas tā piesala pie dzelzs, ka vairāk nevar atraut, tāpēc ugunskurā lauzni sasildīja. Strādāja tik ilgi, līdz kailās rokas var izturēt un pēc tam atkal silda lauzni. Tāpēc ražīgs darbs neiznāk. Darba zona ir aizsprausta ar karodziņiem un, kas izies ārpus tās, to nošaus.
Jau pirmo reizi pirtī iepazinos ar 2 tautiešiem, kas tur strādāja. Kad pēc 14 dienām, mūs atkal veda uz pirti, dabūju zināt, ka tur strādā vairāki – Jānis Kulinskis, Ārgalis, Freimanis, 4. vārdu esmu piemirsis,
Tā nu iznāca, ka atgriešanās Rīgā sakrita ar gadu mijām, jo sākās 1949. gads, kas ienesa daudz notikumu un pārmaiņu manā cietumnieka dzīvē. Katla cilindri jau bija sākti remontēt un nepagāja ne nedēļa, kad viss bija kārtībā. Man atkal bija jābrauc uz Bērzes lēģeru, lai katlu savestu kārtībā. Viss veicās lieliski un februāra sākumā katlu iedarbināja. Pieņēmēji bija kādi krievu virsnieki no Līvbērzes lēģera, kurā bija mehāniskās darbnīcas. Atzina, ka katls ir kārtībā un turpmāk viņu darbinās gatera, dzirnavu un lēģera apgaismošanai ar elektrību.
Mani nozīmēja par galveno mehāniķi Bērzes lēģerī un vēl 2 kurinātājus – Skrastiņu un Dzenīti. Pa dienu zāģēja dēļus un mala miltus 10 hektārniekiem, kurus pašus zonā iekšā nelaida, bet iebrauca tikai vezumus ar maisiem un gatavo no zonas atkal izveda lēģera sardze. Melderis bija vecāks vīrs no Valkas – Gārselis, kas savu darbu prata. Tā iznāca, ka katlam bija jāstrādā visu diennakti, t.i.24 stundas, bez pārtraukuma, jo pa nakti bija jādzen elektroģenerators priekš lēģera apgaismošanas. Man pašam radās daudz brīva laika, viss gāja gludi. Rakstīju vēstules uz māju sievai, bet no viņas nesaņēmu nevienu. Rīgas lēģerī, kad saņēmu pēdējo vēstuli, zināju, ka viņa ir aizgājusi uz Matīšiem un strādā par skolotāju Matīšu skolā. Sāku par savējiem bēdāties un uztraukties, vai nav noticis, kas ļauns un esmu palicis šai pasaulē viens. Sāku jau perināt domas par bēgšanu. Rudenī, šeit no lēģera,  izbēdzis kāds vācietis. Uzraugs lielījās, ka noķers kā nieku, tomēr pazuda bez vēsts. Pēdas sadzina līdz Liepājai, bet pēc tam meta mieru.
Kurzemāk iestājās pavasars un martā jau pazuda sniegs un palika siltāks laiks. No Līvbērzes atbrauca pirmos traktorus, kas tur rudenī bija nodoti remontā. Man viņi bija jāpieņem un jāparaksta. Pārbaudot, izrādījās, ka nekas nav darīts, ja neskaita, ka uzlikta jauna krāsa.
un vārtus es redzēju sapnī tik noteikti, kā vienu bildi no dažādiem attālumiem un dzīvē es ar tādām lietām nekad nebiju sadūries. Un an viss būtu piemirsies, ja tālākā ceļā nenotiktu, kaut kas neaptverams. Mēs visi domājām, ka mūsu gala punkts būs Vorkuta. Kad sargs pie durvīm paziņoja, ka tūliņ izkāpsim, saģērbieties silti, ārā sals mīnus 40 grādi un savāciet lietas. Maz jau bija tādu, kam bija kažoki, lielākai daļai jau bija rudens mēteļi. Laime, ka man toreiz izejot no mājas, sieva pasvieda manu puskažoku. Bet kājās plāni autiņi un Rīgā, lēģerī, izdoti brezenta puszābaki. Tamdēļ saplēsu vilnas treniņtērpa blūzi, iztaisīju no viņas autus un pārāvu kājas. Kad vilciens apstājās, mēs, kādi 30 cilvēki, izbirām no vagona ārā. Likās, zēvelīgi auksta un tumša nakts, bet spīdēja spožs mēness. No mūsu pūlīša pacēlās balts tvaiku mākonis un tā kā nebija vēja, tas pacēlās gaisā un lēnām izgaisa. Cilvēki bija klusi, pārsteigti. Tālumā varēja redzēt kaut kādus kalnus, tie mirdzēja visādās ugunīs un no viņiem pacēlās dūmi jeb garaiņi. Stāvēju blakus ar Alfrēdu Geidānu, nostādīti kolonā. Es klusām viņam teicu: ,,Alfrēd, nu mēs esam pie elles vārtiem, kad mūs tur ievedīs, tad būsim katlā iekšā.” Gara stāvoklis bija baigs. Mūs veda pa ceļu, kura malās varēja redzēt retas, kroplas eglītes. Kolona soļoja ātri, jo aukstums māca steigties. Tad parādījās dažas ēkas un tūliņ aiz viņām, spilgti apgaismots ar lampām un prožektoriem – lēģers ar vārtiem un sarga būdiņu labā pusē, kuru es divreiz redzēju sapnī. Stāvot pie vārtiem un gaidot, kad mūs ielaidīs, es biju tā
sākās škandals ar Līvbērzes darbnīcas vadītāju,
pēc tautības krievu. Viņš apsūdzēja mani lēģera priekšniekam Kāpostam. Tas
izsauca mani un prasīja, kas par lietu? Es izstāstīju. Viņš pieaicināja lēģera
pilnvarnieku un pagājušā gada traktoristus. Komisija atzina, ka mans slēdziens
ir pareizs un traktori nav salaboti. Krievs, līvbērzietis, aizgāja pārskaities
un draudēdams. Aktu, kuru mēs uzrakstījām, viņš līdz neņēma. Vēlāk kāds
students no Zemkopības ministrijas, kas izmeklēja šo lietu un mani pratināja,
stāstīja, ka Līvbērzes lēģera priekšnieks nodzēris 7 jaunus traktorus un laikam
būšot jāiet tupēt aiz restēm. Jau bija pienācis pavasaris un kādu dienu lēģerī izplatījās vēsts, ka pa apkārtnes mājām ķerot cilvēkus un arestējot. Tiešām, pa ceļu, kas gāja garām lēģerim uz Tukumu, brauca smagās mašīnas ar apbruņotiem vīriem un cilvēkiem, par ar bērniem. Stāstīja, ka no Bērzes skolas paņemti skolotāji ar visiem bērniem. No ārpuses pienāca arvien satraucošākas ziņas, ka tas notiekot visā Latvijā. Es par to dikti uztraucos, jo baidījos un domāju par savējiem. Nebiju saņēmis nevienu atbildi uz savām vēstulēm un domāju, ka viņi jau aizvesti. Tad gadījās tā, ka kurinātājam Skrastiņam bij atbraukusi sieva no Urgas uz satikšanos. Es ar viņu, katlu mājā, sāku runāt un viņa teica, ka atpakaļ braukšot caur Matīšiem. Es lūdzu, lai viņa iemet manu vēstuli Matīšu pastā. Vēlāk dabūju zināt, ka viņa bija Matīšu skolā sameklējusi manu sievu un personīgi nodevusi vēstuli. Tekla no manis nebija saņēmusi nevienu manis rakstīto vēstuli. 7. maijā es no viņas saņēmu kartiņu, kuru viņa bija iemetusi Valmierā, ka visi ir sveiki un veseli, tikai māsa Milda pa šo laiku ir mirusi. Man novēlās
raus tālāk, durvis bija aizbīdītas ciet. Ārpusē un vagonā sākās briesmīgs troksnis. Vairāki cilvēki ar kaut kādiem āmuriem sāka dauzīt vagona jumtu un sienas. Sita tik briesmīgi, ka domāja, ka ārā negaiss plosās. Pēc tam atvērās durvis un viens no sargiem iekāpa vagonā, otrs palika ārā, stāvot pie durvju spraugas. Viņiem rokās bija vareni koka āmuri, tādi, kā laukos lieto lopu pārsiešanai ganībās. Mūs sadzina visus vienā vagona galā. Tad skaitīdams ,,raz, dva, tri u.tt.”, katram bija jāskrien atpakaļ uz tukšo vagona galu. Katram skrējējam viņš gāza ar rungu pa muguru. Katru, kas nebija tik veikls, to nosita rāpus gar zemi, līdz visi tā bija izskaitīti. Tā mūs visus mocīja trīs dienas, kamēr nonācām Vologdā. Tur cietumā visus sadzina pa vairākām kamerām. Tā kā mēs ar Geidānu turējāmies kopā, tad arī mēs nokļuvām vienā kamerā. Tautību sastāvs bija dikti raibs. Kamerā bija vācieši, poļi, čehi, ungāri, krievi, baltieši un pat somi. Kamerā jau cilvēku nebija pārāk daudz, ap 50 – 60 galvas, bet īsts starptautisks forums. Geidāns ar daudziem centās ievadīt sarunas un uzzināt, kur mūs visus sūtīs. Lielākā daļa domāja, ka uz Vorkutu. Tāpat kamerā bija 3 labi ģērbušies krievi, kas vareni šiverējās un visiem aptaustīja kules. Citi mūs brīdināja, ka tie esot ,,blatnaji”, kas nodarbojoties ar citu cietumnieku aplaupīšanu un apzagšanu. Ne man, ne Geidānam nekādas kules, ne mantu nebija, tāpēc viņi mums nekādu vērību nepiegrieza. Naktī gan, kad visi gulēja, viens no viņiem pienāca pie mūsu nāriņas un iztaustīja visas manas kabatas, tad nospļāvās, nolamājās un aizgāja. Es pamodos, kad viņš ap mani grābstījās, bet izlikos, ka guļu. Tā man bija pirmā iepazīšanās ar
Iznāca tā, ka mani nozīmēja viņu labot. Kad viss bija kārtībā, mani nosūtīja kopā ar gatavo produkciju uz Bērzes lēģeri, ievalcēt caurules un savest katlu lietošanas kārtībā. Uz turieni braucot, redzēju karā cietušo Jelgavu, arī Līvbērzes un Bērzes pagastus. Toreiz rudenī, tikai retā vietā bija uzarta zeme. Pats Bērzes lēģers bija zemkopības rakstura. Cilvēki, kas viņā atradās, bija krievi un latvieši par kriminālnodarījumiem – zagļi, klaidoņi, nodokļu nemaksātāji, izšķērdētāji, slepkavas. Režīms viņiem bija vieglāks, daudziem bija caurlaides un viņi brīvi staigāja un strādāja ārpus zonas. Gāja uz blakus māju kopt un slaukt govis, strādāja krejotavā, tāpat traktoristi, kas apstrādāja zemi. Lielākas brigādes, kas nokopa saknes, uz darbu pavadīja 2 uzraugi. Mani, kā balto zvirbuli, ja bija jāstrādā ārpus zonas, pavadīja 2 sargi, viens ar automātu, otrs ar pistoli. Dzirnavas ar katlu māju atradās blakus dzīvojamai zonai, tāpat ierobežotas ar dzeloņdrāšu sētu un ,,viškām” uz stūriem. Šajā zonā atradās arī gateris, traktoru un automašīnu stāvvieta, neliela smēde un neliels dīķītis, no kura katlam ņēma ūdeni. Mani tur aizveda oktobrī. Par palīgu man norīkoja Jāni Skrastiņu, jaunu puisi, kas bija Kocēnu meldera dēls. Viņš par naudas izšķērdēšanu Urgas dzirnavu dambja remontā, bija iesēdināts uz 10 gadiem. Lēģera galvenais mehāniķis skaitījās Zuitiņš. Pats teica, ka esot kuģu mehāniķis, bet no tvaika katliem nekā nesaprata, tamdēļ viss gūlās uz maniem pleciem.  Mums abiem ar Skrastiņu bija jāķeras klāt pie svelmju cauruļu iemontēšanas katlā. Galvenais mehāniķis mums palīgā nenāca, staigāja pa zonu un stāstīja, ka viņš pēc 3 mēnešiem atbrīvojoties. Lēja no vācu lidmašīnu lūžņiem karotes un, nezinādams, ka magnēzija alumīnijs deg, izraisīja ,,požaru” un izdedzināja
beidzis studijas Anglijā, bijis kā Japānas sūtnis Francijā, dienējis Japānas armijā un vēlāk iecelts par gubernatoru Mandžūrijā. Kad Japāna kapitulēja un, ar visu armiju, padevās krievam, viņam piespriesti 25 gadi. Viņš pārvaldīja 7 valodas un, kad bijis par Japānas sūtni Francijā, valdība uzdevusi viņam braukt uz Rīgu un 18. novembrī akreditēties pie Latvijas prezidenta. Viņš teica, ka jūsu prezidents bija neliela auguma, ar bārdiņu. Es sapratu, ka tas bija Zemgals. Vēlāk jau runājām par daudzām lietām. Viņš stāstīja par Japānas vēsturi un Japānas parašām, es par savām. Veļu mazgāja 10 japāņu virsnieki, jauni puiši. Un kādu veļu – ar ogļu putekļiem un eļļām. Norma bija 100 pāri, jāizmazgā ar vienu ziepju gabalu. Vakarā jāiemērc ūdenī, ar kuru no rīta skalota iepriekšējā veļa. Stājoties pie mucas, puiši izģērbjas sporta biksītēs, kaili, tajā mucā uz robaina dēļa, palekdamies to izberž un, kur vajag, vēl ieziepē un berž. Tad ņem un nogriež, saliek uz dēļa un, kad viss cauri, ieber katlā un novāra, izņem un skalo aukstā ūdenī. Pēc tam iepriekšējās dienas veļu, kas izžauta, gludina un saloca, tad nodod pirtī. Pēc mazgāšanās, katram pirtī tiek izsniegta tīra veļa un vecā aiziet uz mazgāšanu. Bez tam mazgāja arī palagus un galvas maisiņu pārvelkamos. Pirtī bija arī frizētava, kurā strādāja vairāki frizieri un blakus pagrabiņš, kur žāvēja veļu. Tur saimniekoja valmierietis Jānis Freimanis, kurš agrāk strādāja Valmieras ,,Bekona eksportā” par grāmatvedi un pirtī krāsni kurināja Ārgalis, agrākais
visi dabūjuši pa 25 gadi. Eglīti vēlāk aizsūtīja tālāk uz ziemeļiem, uz Abesu. Vitautu nosūtīja darbā uz šahtām, bet Jūlis sāka strādāt pirtī par veļas mazgātāju kopā ar japāņiem un ķīniešiem. Satiku arī no Rīgas 2.lēģera atsūtītos puišus. Atceros Rībenu, kuru vēlāk 3.a šahtā nodūra ,,blatnaji”. Kamēr kurtuves priekšiņā, kur bijām salasījušies, runājamies ar Rībenu, vairāki tautieši Rībenam parādīja krievu, kurš viņam Vologdas peresilkā bija nozadzis bikses. Es pasaucu Jāni Kulinski, parādīju krievu un pastāstīju par biksēm. Jānis piegāja pie krieva, saņēma aiz biksēm un noprasīja: ,,Tvoji štani?” Velc nost, saka Jānis, bet krievs viņam gāž pa ģīmi. Tad krievs pastiepās tā kā garāks  un visā garumā nogāzās uz grīdas, bet vairs nekust. Jānis uzsauc, puiši, velk tās bikses nost un kamēr krievs nāk pie samaņas, bikses jau ir Rībenam rokā. Zem novilktām biksēm, krievam kājās ir vēl otras, pašaustas vadmalas bikses, droši vien kaut kur nozagtas. Krievs nācis pie samaņas, lec augšā  un liekas atkal Jānim virsū, bet tūlīt, viens pēc otra atskan vairāki bukši un krievs atkal rāpus uz grīdas. Tad pieskrien pie sola, paķer savu mantu maišeli un izskrien no ģērbtuves laukā, pavadīts no mūsu smiekliem. Otrā dienā, puiši, kas bija viņu redzējuši, stāstīja, ka acis esot galīgi aizpampušas, lūpas kā ķibas un galvu tinot slapjā dvielī. Tikai pēc šī notikuma dabūju zināt, ka Jānis ir smagā svara bokseris ar labu tehniku, dienējis leģionā un viņam ar krieviem bijuši vairāki šādi gadījumi.
 Un, lūk, ko pastāstīja kāds Jāņa līdzbiedrs, ar kuru kopā braukuši no Latvijas
lampu, kuru nesa brigadieris. Kāpām pa trepēm ilgu laiku, kamēr nonācām kādā ejā , kurā bija dzelzsceļa sliedes. Pa tām gājām kādu gabalu, līdz brigadieris apstājās un rādīja uz kādu caurumu ejas sienā. Līdām tur iekšā un stipri slīpi bija jābrien pa oglēm uz leju. Beigās brigadieris pateica uz mani, ka man jāpaliek šeit. Pats ar pārējiem aizgāja tālāk un beigās pazuda ar savu uguni. Apkārt melna tumsa, dzirdu, ka augšā kāds šķipelē ogles un drīz no augšas man sāk nākt virsū ogļu blāķis. Un ja negrūdīsi tālāk, galīgi tevi apbērs, tamdēļ sāku grūst ogles uz leju, bet no augšas nāk aizvien vairāk klāt. Briesmīgi svīstu no darba. Beigās no lejas parādās gaismiņa, pienāk brigadieris un saka, beidz. Esmu tā svīdis, ka pat bušlatam visa mugura slapja. Kāpam atpakaļ augšā. Virs zemes liels aukstums un, kamēr aizejam līdz kombinātam, drēbes man sasalušas kramā. Kamēr pirtī mazgājamies, krekli un drēbes ir atkusušas un slapjas. Pēc saģērbšanās sāku salt, bet vēl jāiet uz pārbaudi un līdz dzīvojamam lēģerim. Salšana pamatīga. Ārgalis mani bāra, ka es pārcentos un pats beidzu sevi nost. Man nekas nebija zināms par šahtas apstākļiem un tumsā nevaru orientēties. No rīta, ejot uz brokastīm, nejutos labi, galva dulla un nav spēka. Ārgalis tura man pulsu un saka, ka briesmīgi ātrs, tev ir temperatūra un vajaga pieteikties ambulancē. Bet, ja ambulancē nebija temperatūra, tika karcerī. Grūti bija izšķirties.
,,blatnajiem”. Mans garastāvoklis bija noslīdējis uz nulli, jo tālāk no dzimtenes, jo bēdīgāk. Sarunājos ar tautieti Kāli, vārdu neatceros, kas bija atsūtīts no kāda Urālu lēģera, kur cirtis mežus. Tā stāsts bija par tiem necilvēcīgajiem apstākļiem, kādi tur bijuši un, kā tur mūsu tautieši gājuši bojā. Viņš saslimis ar plaušu karsoni, nokļuvis stacionārā un pašreiz no turienes atsūtīts uz šejieni Vologdā un nezina, kur vēl nonāks. Visa nākotne rādījās tik tumšās krāsās, ka atlika tikai Dievu pielūgt un uz viņu paļauties.
Pagāja tikai dažas dienas, mūs atkal šķiroja un veda uz vagoniem. Šoreiz gan uz ,,Stolopina” vagoniem, tas ir, parastie pasažieru vagoni ar aizrestotiem logiem un restotām kupejas durvīm. Vienā kupejā sadzina ap 20 cilvēkiem, 16 apakšstāvā un 4 augšstāvā. Geidāns tika augšas stāvā, tur tiešām bija ērtāk, varēja gulēt. Es ar 7 igauņiem dalījām vienu no apakšējās kupejas soliem. Pretim, uz otru, ieņēma vietas 8 krievi. Visa uzlādēšana notika naktī. Tika spriests, ka brauksim uz Vorkutu pie baltiem lāčiem. Labi, ka vagoni bija apkurināti, iekšā bija silts, bet ārpusē mīnus 30 grādi un diezgan stiprs vējš. 
Vēl ilgi vilciens nekustējās, bet tad sastāvs noraustījās un sāka lēnām ripot nezināmā virzienā. Sargs staigāja pa koridoru un reižu reizēm ieskatījās kupejā. Reizēm vilciens īslaicīgi pieturēja un, tad ripoja tālāk. Es biju iespiests starp igauņiem kā siļķe mucā un biju dikti noguris, bet aizmigt bija grūti. Reizēm iekritu kā snaudā, tad atkal pamodos. Tā reiz pamodos, jūtu, ka kāds man gar kājām grābstās. Paveru acis, redzu, ka kāda roka no sola apakšas velk ārā kādu baltā drēbē satītu vīstokli. Saprotu
no sirds ka smags akmnes.  Es arī sapratu, ka manas vēstules tiek speciāli aizturētas, bet kur? Kad ārpus lēģera bija kaut kas labojams, mani pavadīja 2 sargi, jo es, kā politiskais, biju bīstams eksemplārs. Biju jau vests uz Bērzes pienotavu labot seperatoru un sviesta kuļamo mucu. Pienotavas vadītājs arī bija apcietinātais, bet izkonvojēts, un dzīvoja turpat pie pienotavas, famīlija – Laukmalis. Es pat prasīju, vai šis nav kāds radinieks Dikļu ārstam. Izrādījās, ka nē. Viņš, pat riskēdams, ienesa man katlu mājā 1 kg sviesta par manu labo darbu. Tā dažas dienas vēlāk, pēc sievas kartiņas saņemšanas, mani veda uz Deķīšu mājām labot krejotavas seperatoru. Tas bija kādi 4 km no lāģera. Tur, kā jau agrāk, 2 sargi – viens stāv ārā pie durvīm, otrs sēž un snauž pie manis. Beidzu darbu vakarā, kad saulīte taisījās pie rieta. Braucām atpakaļ. Ceļa malā ar krūmiem apaudzis dīķis, kurā peld meža pīles. Jaunākais no sargiem, kas sēdēja man blakus, uzsauc man, lai pieturu, jo es turēju grožus. Otrs sēdēja ratu pakaļā, kājas pārkāris pār ratu malu. Sargs ar automātu ielīda krūmos. Es vēroju, kas te iznāks. Kad norībēja automāta kārta, mans Sirmītis taisīja tādu rāvienu, ka es pat atkritu augšpēdu, bet sargs, kas sēdēja ratu pakaļā, atsēdās uz lielceļa. Galvā iešāvās doma, ka nu gan bija izdevība izbēgt, bet ko nu, ja mājās viss ir kārtībā. Bet panerrot gan viņus derētu. Es piecēlos ratos stāvus un izlikos, ka briesmīgi turu zirgu, bet īstenībā es vēl mudināju un Sirmītis tiešām stiepās. Kad paskatījos pār plecu, attālums starp mani un sargu varēja būt ap 500 metriem, pašreiz mēs tuvojāmies nelielam mežiņam, es pieturēju Sirmīti un gaidīju. Aizelsies pieskrēja sargs, kas izkrita no ratiem un tagad tos noķēris, tikko jaudādams izdvesa, ,,ja dumal, čto ti delaješ pobeg”. Kad pienāca otrs un
mums bērniem – mani, māsu Annu, brāli Jāni un māsu
Mildu. Tantiņa bija tā, kas vārīja visai saimei ēst un apkopa māju. Māte
rīkojās pa kūti ar govīm, cūkām, un aitām. Bez šaubām, meitas visur palīdzēja.
Atminu, ka to ziemu puiši ar tēvu veda baļķus no meža ar zirgiem un gāza lielā pūlī netālu no mājas, kur vēlāk uzstādīja gateri un zāģēja gan dēļus, gan balkas un dažādas brusas. Vēlāk no laukakmeņiem mūrēja kūti. Kūts mūri bija gatavi un balkas uzliktas, nezinu, kā tas bija gadījies, ka es biju uzkāpis pa stalažu trepēm augšā un gāju pa dēļiem, kuri bija pārmesti pār balkām. Visi sāka skatīties augšā un bļaut. Man klāt pieskrēja Bērziņa Augusts un mani klēpī nonesa no augšas lejā. No tā laika tantiņa mani uz to pusi vairs nelaida. Bija jāskatās, kā amatnieki lika spāres un sita latas, pa gabalu vai no istabas pa logu. Man dikti gribējās to visu redzēt no tuvuma, bet, ja ar uz to pusi pagājos, visi mani rāja un trieca atpakaļ uz māju. Bet vasarā, kad visi gāja uz upi mazgāties, tad neviens man neliedza skriet līdzi. Tur, kur peldējās, mala bija pasekla un arī es plunčājos līdz un skatījos, kā viņi pa dziļumu līda pa dibenu un peldējās. Parasti, ap to laiku, arī no kaimiņiem šajā vietā ieradās kaimiņu puiši un puikas, lielāki par mani, un drošāki brida dziļāk un peldēja uz malu. Tika no ašķiem taisītas buntes,
Manas dzīves piezīmes un izjūtas.
P. Zariņš.
1988 g.
Rakstu ar to laiku, kas man vairāk ir palicis atmiņā, tas ir ap 1910. gadu.Atminos lielo ugunsgrēku, kad Kūžēnos, agrā pavasarī, nodega klēts, rija, pagraba jumts un tika izglābta dzīvojamā māja. Uguns bija pasprucis no tvaika katla skursteņa klēts jumtā, kurš bija salmu. Tā runāja lielajie. Tajā laikā mūsmājās dzīvoja daudz cilvēku – 4 puiši un 4 meitas, bija arī vaļinieki. Bērzene ar dēlu un meitu, abi jaunieši 15 – 16 gadus veci. Mani tuvākie bij tēvs, māte un tēvmāsa (tantiņa), kura visvairāk rūpējās par
atbrīvot. Tad pievilka ložmetēju un no tilta pāršāva vītolu vidū pušu kā ar zāģi un straume aizrāva abus galus cauri tiltam. Vēlāk Antons stāstīja, ka spridzināšanas komanda ar sprāgstvielām esot maz palīdzējusi, bet ar šautenēm, kur pie tilta sācis krāties un stāties ledus. Karavīri ar šautenēm uzšāvuši pāra zalves un ledus pajucis, bet ar spridzināšanu pat kilogramu smagi lādiņi diez kādus panākumus nav devuši. Panākumi šāvējiem bija tāpēc, ka no tilta, tieši uz leju, lodes ieurbās ledū un to sašķaidīja, bet no krasta, slīpi, panākumu nebūtu, jo lodes pret ledu atsistos ar rikošetu un atlektu.
 Tiltu redzēju gatavu tikai nākošā rudenī, kad bija jāsāk skola. Bija noticis liels pagrieziens. Vecais skolotāju seminārs bija nodots reālskolas un ģimnāzijas audzēkņiem un saucās Valsts Valmieras vidusskola. Plašas klases, 2 lielas zāles un plaši koridori. Augšas stāvu aizņēma zēni, bet apakšējo meitenes. Arī skolotāji nomainījās un daudzi bija jauni. Direktors bija jauns – Jansons Jānis, stalts vīrs. Taisnīgs un godīgs savos rīkojumos kā pret skolēniem, tā pret skolotājiem, tāpat kārtības un disciplīnas ziņā. Es biju tāds pats parastais skolnieks, bet katru gadu tiku uz priekšu. Man ļoti interesēja fizika un ķīmija, tāpat arī botānika. Grūtāk gāja ar vācu un angļu valodām. Man ļoti patika praktiskie darbi, bet zubrīšana nebija manā garā. Es pat Ziemassvētku brīvlaikā aizbraucu uz Cēsīm un Cēsu arodskolā noliku eksāmenu uz 2.klasi – matemātikā, fizikā un latviešu valodā. Man pateica, ka varu sākt 2.klases mācības no pusgada, jo zināšanas man esot pietiekošas,
savus izrīkojumus ar priekšlasījumiem, teātra izrādēm, kora uzstāšanos un pēc tam arī dejas, kā arī izsauca ceļojošo kino no Rīgas. Parasti uz izrādēm bija pilna zāle, no 400 sēdvietām visas bija aizņemtas, arī publika bija solīdāka. Bija arī ragu orķestris, kuru instrumentus aizsargu organizācija bija pirkusi par Kultūras fonda piešķirto naudu un izdalījusi jauniešiem, kas vēlējās mācīties pūst. Puiši jau bija labi ietrenēti pie vecā skolotāja Reinfelda. Teodors Jerkins nebija atmetis savu veco niķi un tāpat, kā agrāk skraidīja pa mājām un vervēja savai ,,SSS” grupai piekritējus. Tauta šo organizāciju sauca par siseņiem. Tas, drīzāk, bija kā lamu vārds un daudzi par viņiem ņirgājās un zobojās. Teodors arī mani visādi aģitēja un solīja visādas priekšrocības, lai es piedalītos viņu kompānijā. Tas viss tika darīts gan ar vārdiem, gan ar šņabi, bet tā, kā es nekad neesmu mīlējis iedzert, tad Teodoram no tā nekas neiznāca. Un kad rudenī aizsargu priekšnieks P.Kārkliņš lūdza man iesniegt lūgumu uzņemt mani aizsargu organizācijā, tad es to labprāt izdarīju un neesmu vēl šo baltu dienu nožēlojis. Tā es pamazām iekļāvos pagasta kultūras dzīvē, dziedāju korī, spēlēju teātri. Pamazām aizsargu organizācija izvērtās par pagasta vadošo grupu un kopā ar citu pagastu aizsargu organizācijām rīkoja Burtnieku dziesmu svētkus. Koris arī citur piedalījās dziesmu svētkos – gan Rūjienā, Mazsalacā, Valmierā un Rīgas lielajos dziesmu svētkos. Tas laiks tomēr priekš
Nākošā ziemā, februāra mēnesī, man bija jāiet dienestā un saimniekošana jāliek pie malas. Dienests paliek dienests, tur nav daudz ko stāstīt. Pēc 18 mēnešie, ieradies mājās, atkal iejūdzos darbā. Saimniekošana bija nobraukusi uz leju un tas mani atkal uzvedināja uz domām atrast kādu blakus peļņu, bet brīvu līdzekļu, lai ko uzsāktu, nebija.
  Kad maijā pārnācu no dienesta, rudenī visa zeme nebija uzarta un tamdēļ sēja nokavējās. Zināju, ka rudenī raža nebūs liela. Jau priekš dienesta, kad bija jāuzar 2 lauki āboliņa un pārējā zeme, man visvairāk grūtuma un mokas sagādāja katru dienu, vai sauss vai līst, vilkties zirgam nopakaļus. Tērpies brezenta mētelī un gumijas zābakos, vakaros no noietiem kilometriem sāpošām kājām, laimīgs, ka tiec gultā. Un no rīta atkal to pašu. Pusdienā nomaina zirgus un atkal līdz vakaram.Tad jau bija doma, ka derētu traktors. Cik tad būtu jauki! Jau toreiz Burtnieku skolā, kur muižai piederēja ,,Ford” traktors, traktorists Sietiņsons labprāt deva man rudenī paarties ar savu vareno mašīnu. Arī pie remonta, brīvlaikā, skrēju viņam palīgā. Bet kur tu tik dārgu ,,verķi” vari iegādāties, to neredzēt kā savas ausis.
Tajā laikā būvēja Valmieras bekona eksportu un es arī piedalījos kā akcionārs. Turēju 2 sivēnu mātes un domāju ar bekoniem iesist naudu. Sviests jau ar bija palicis lētāks. Tas pats notika ar bekonu. No sākuma  maksāja 100 un 110 latu par bekonu, bet nogāja cena uz 50 latiem un no 2 aizvestiem, pretī paņēma tikai vienu. Sākās krīzes laiki. Lai norēķinātos ar saimniecībā vajadzīgo un izmaksātu saimei algas, pietrūka nauda,
Otrā dienā ar Valdi aizbraucām uz Vītoliem pie Cakara, noliku viņam priekšā viņa rakstīto parādzīmi par 500 latu un noprasījām – vai viss ir kārtībā? Tā es Cakaram atspēlēju  katlu un kūlēju. Ancītī pa vasaru labi saremontēja un šī garnitūra vēl ilgus gadus kūla Matīšu apkārtnē.
Bet es, tajā laikā, Puikules pagastā no Jurisona
nopirku vecu zviedru kūlēju ,,Asnu” ar 24 collu trumuli. Atvedu ar zirgiem
mājās un ar galdnieku igauni Krollu ziemā sākām būvēt jaunu kūlēju ar 30 collu
platu trumuli priekš traktora. Biju jau izpētījis daudzus mazkūlējus, bet
neviens nebija derīgs manam ideālam. Tamdēļ zīmēju un konstruēju pats pēc savas
pieredzes un novērojumiem. Un uz nākošā gada augusta sākumu kūlējs bija gatavs.
Rudzi vēl nebija sākti pļaut, kad sākām mēģināt ar pagājušā gada salmiem,
sajaucot pelavas ar graudiem. Kūlējs strādāja lieliski. Es varēju būt
apmierināts ar izdevušos mazkūlēju. Tas pierādījās arī vēlāk īstā darbā. Un pat
vecais mašīnists Eglītis Pēteris, mans skolotājs apstiprināja: ,,Tu tiešām esi
uzbūvējis brīnumu.” Bez šaubām, tas man visvairāk glaimoja.
Nebija jau tā, ka es visu laiku noņēmos tikai ar
mašīnām. Mājās, saimniecībā, es strādāju kā zvērs, no agra rīta līdz vēlai
tumsai. Darbā iesaistījās arī brālis un māsa Anna. Un darba roku, sevišķi
vasaru, nekad nav par daudz.
Arī sabiedriskā dzīve pagastā, sākot jau no 1922. gada, ritēja spēcīgi. Tajā gadā nodibinājās ,,Izglītības biedrība” ar
Burtniekiem un nobeigt to skolu. Es, gan pats, domāju
kā es varēšu izrauties no saimniecības, bet viņš teica, ka tik traki neesot, ja
tikai varot sekot līdzi visām mācībām. Viņu klasē esot puiši – saimnieki, ap 30
gadu veci kā Ozoliņu Paulis, kuru arī es pazinu. Tā, to rudeni, ar nelielu
nokavēšanos iesāku apmeklēt divgadīgo Burtnieku lauksaimniecības skolu. Tur
pasniedza visu to, kas jāzin zemniekam – zemes apstrādāšanu, mēslošanu,
dārzkopību, biškopību, lopkopību, lopu ārstniecību, slaukšanu un teļu
saņemšanu. Pēdējais gan bija ziemā jāiziet praktiski, turpat kūtī.
Nāca
atkal pavasaris virsū un man radās traka ideja. Mājās bija 3 lauki āboliņa un
jau no iepriekšējā gada zināju, ka uz diviem vecākiem laukiem nekāda āboliņa
nebūs, ja tur nesēs mākslīgos mēslus. Tamdēļ Valmierā no ,,Konzuma”, uz
vekseli, par 500 latiem nopirku kāliju un superfosfātu un lielāko daļu uzsēju
uz āboliņiem, kā arī kartupeļiem un lopbarības bietēm. Viss auga raženi un
pašam bija prieks, ka tik labi izdevies. Jūnijā redzēdams, ka āboliņš labi
audzis, piegāzu ar kārti pret pļaušanas virzienu. Kad taisījās uz ziedēšanu,
pļāvu zemē. Daļa jau bija salikta stumburos, kad sākās lietavas. Togad bija
slapja vasara, upe izgāja no krastiem, daļu siena, kas bija sagrābts ķirpās,
aiznesa ūdens. Biju nokreņķējies par āboliņu, kārām stumburos tādu pašu, slapju
pa visu lietu. Un, brīnums, augusta sākumā sametās sauss un vējains un pēc
nedēļas, kad palūkoju stumburus, tie bija sausi un varēja vest šķūnī. Nolīgu 2
dienas strādniekus
plikām kājām
pastalās, ar no upē vilktām šautenēm un saujiņu sadabūtu patronu. Te cilvēku
saprašana ir par mazu. Te nāca palīgā latviešu senču veļi, kuru kauli gadu
simteņiem atpūšas mūsu dzimtajā zemē. Ja man kāds prasa, kas tie bija par
karotājiem, man jāsaka – tie bija veči ar bārdām un skolnieki no vecākajām
klasēm.
Man
kāds večuks no Cēsīm atstāstīja epizodi. Tajā laikā, kad vācieši no Rīgas
tuvojušies Cēsīm, daži vecie strēlnieki organizējuši un izveduši Cēsīs
mobilizāciju. Izlūki ziņojuši, ka tuvojas vācu jātnieku eskadrons. Tie iejājuši
Cēsīs un apstājušies tirgus laukumā, taisni pie mūsu štāba. Daži nolēkuši no
zirgiem un iegājuši mājā, kur atradusies mūsējā vadība. Bet pēc maza brītiņa,
pretējā nama bēniņos izbiris logs. Logā parādījies vecis ar baltu bārdu un
stūmis laukā pa logu ložmetēja stobru un kliedzis: ,,Es, jums baronu salašņas,
tūlīt iedošu fāterlandi!” Viens no jātniekiem zibenīgi nolecis no zirga,
ieskrējis mājā, no kuras tūliņ izskrējuši visi vācieši, ielekuši zirgos un
aizdrāzuši atpakaļ uz Rīgas pusi. Večuks, augšā logā, pat nav paspējis izšaut.
Un tikai palīdzot galveniem spēkiem, Cēsīs tomēr bija ienācis vācietis. Vācu
atkāpšanās līdz Juglai bija īslaicīga. Drīz vien atbrīvoja Rīgu un fronte
apstājās pie Daugavas. Rīgā bija bads un daudzi rīdzinieki ar kājām nāca uz Ziemeļvidzemi, lai izkaulētu kaut ko ēdamu, par ko pretī deva diegus, ķemmes un šādus tādus niekus. Diegi bija ļoti vajadzīgi, jo tos nekur nedabūja. 
Pa pagastiem braukāja pagaidu valdības
Z un Valdi. Kad nonāca līdz šai summai, Zalcmanis uzlēca no krēsla
un nobļāvās: ,,Nu tad, lai puikas izšmurgā to darbu!” Un aizgāja.
Valde
pateica, ka apspriedīsies un paziņos, kam izdot darbu, lai pagaida. Mūs dikti
bija aizstāvējis Matīšu pienotavas vadītājs Prātiņš. Darbu piešķīra Valdim. Par
pareizu darba veikšanu jāiemaksā 600 lati drošības nauda, ko nokārtojām tā, ka
Valdis uzrakstīja vekseli un es to žirēju. Darbus mēs veicām nedēļas laikā, bez
piena pieņemšanas pārtraukšanas. Paveikto darbu atzina par ļoti labu,
salīdzinot ar Zalcmaņa, un mums pavērās ceļš un peļņa arī uz priekšu. Nedēļas
laikā es biju nopelnījis 100 latu, tāpat Valdis un par atlikumu nospriedām,
jālūko iegādāties gāzes metināšanas aparātu, kurš mums labi noderētu. Tā, ar
pārtraukumiem, gadījās reiz pa reizei ieraut pa 100 latiem.
Tad no kasiera Ārgaļa dabūju zināt, ka viņam šķūnī stāv ,,Internacional” traktors un kuram esot beigtas ķēdes. Aizbraucu skatīt un par 500 latu nopirku. Ar zirgiem aizvedu uz Ancīti pie Valda. Drīz vien mēs dabūjām, ka motors strādā, bet braukt nevarēja, jo nodiluši ķēžu zobrati. Tajā laikā mēs Naužēnā pie Lamstera, kurš bija vācu Sīmensa firmas pārstāvis, kūtī govīm ievilkām automātisko dzirdināšanu un sūkni ar ūdensvadu. Valdis bija sarunājis līdzstrāvas elektrisko ģeneratoru, speciāli elektriskai metināšanai. Viņš pārveda mājās un mans traktors, priekš viņa piedzīšanas, bija pirmklasīgs. Uzmetināja arī ķēžu zobratu un ar vecām ķēdēm vēl varēja lieliski braukt. 
To ruden es mājās uzaru visu zemi
nodokļiem
pagastā un es jau 2 gadus biju parādnieks. Arī citiem saimniekiem negāja labāk,
jo sviesta cena nokritās uz 1 latu kilogramā. Redzēdams, ka viss iet dibenā,
cilvēks zaudē darba prieku un centību. Man bija draugs Valdis, kurš dzīvoja ,,Ancīšos”, Bauņu
pagastā un bija beidzis tehnikumu Rīgā un strādāja Rīgā, mehāniskā darbnīcā.
Jau priekš mana dienesta, mēs kopīgi būvējām radioaparātus un viņš bija pilns
ar visādām idejām.
Reiz
kādā Matīšu piensaimnieku sapulcē radās liels strīds par to, ka remonts un
mašīnu uzstādīšana izmaksā pārāk dārgi. Tagadējais meistars Zalcmanis noplēš
lielu naudu un maz padara, ka vajag darbus izdot mazāksolīšanā, bet nemaksāt pa
dienām. Pieņēma lēmumu - izdot darbus un solīšanu.
Vākšēna krejotava, kur bija motora piedziņa, pārgāja uz tvaika katla piedziņu, kuru uzstādīja Zalcmanis. Piena pieņemšana tika pārtraukta gandrīz
uz 2 mēnešiem un mums piens bija jāved uz Matīšiem vai Valmieru. Tas zemniekus
dikti atrāva no ražīga darba. Pie kam Zalcmaņa darbs bija ne sevišķi labs.
Caurules bija liektas ne kā pienākas, bet kā vieglāk pielikt un strādniekam,
strādājot darbā, nācās gar viņām apdauzīt galvu. Par šo darba laiku, kur
Zalcmanim maksāja uz dienām, viņš 4 saimniecībās akās bija licis sūkņus.
Zalcmanis par šīm dienām no pienotavas bija saņēmis vairāk par 600 latu.
Tamdēļ Vecates krejotavā, kur bija jāizved līdzīgi darbi, pienotavas valde izveda solīšanu, kurā piedalījās Zalcmanis, Valdis un es. Sākās no 600 lati uz zemāku, līdz kamēr nonāca līdz 260 latiem patiesībā cīņa notika starp
galva Kārlis Ulmanis un solīja visiem, kas cīnījušies par Latvijas brīvvalsti, zemi, jo muižu zemes tiks sadalītas. Būs pašiem sava Latvijas valsts un jāpalīdz cīnītājiem frontē.
  Bet fronte stāvēja pie Daugavas un mūsu mēģinājums tikt pāri otrā pusē, beidzās nesekmīgi. Rīgas jūras līcī stāvēja angļu flote un noskatījās kā noasiņo mazā Latvija. Tad dažiem vīriem no Kalpaka bataljona – Berķim, Ķīselim u.c. ienācis prātā izvedināt angļus uz saķeršanos ar vāciešiem. Notikumu, mums aizsargiem, Ķīselis pastāstīja pats kādā aizsargu sanāksmē. Pulkvedis Berķis mācējis angļu valodu. Angļu eskadras komandieri sauca Berts. Plāns bija gatavs. Savākuši ziņas par galveniem vācu nocietinājumiem, paņēmuši līdz arī radistu, kas uzturējis sakarus ar novērošanas punktiem un savākuši kaut kādus dzeramos, 9. novembra naktī piebraukuši pie Berta līnijkuģa ar laivu. Uzņemšana bijusi diplomātiska, bet, kad sākuši cilāt glāzītes, tīri draudzīga. Berts no savas puses uzstājies ar angļu viskiju. Vēlāk, uz rīta pusi, jau gājis tā, ka Berķis sācis zobot Bertu, ka šis,sabiedroto pārstāvis, sēžot te pie Rīgas un noskatoties kā maza tautiņa, sakauta, noasiņo. Vācu karaspēka puse, kas apbruņota līdz zobiem, neizpilda mierlīguma punktus. Šim pašam laikam bikses drebot no Bermonta un bail esot pat vienu šāvienu palaist uz vāciešu pusi. Berts saskaities un pasaucis kādu virsnieku. Un pēc maza brīža, no kāda mazāka kuģa norībējis šāviens  un granāta aizlidojusi uz Pārdaugavas pusi. Laikam trāpījums vāciešiem
mājām, kā māju rentnieks. Spriedums bija – Rullis vainīgs un viņam jāatvainojas J.Jerkinam. Man liekas, ka šāds iznākums bija netaisnīgs un negodīgs. Sākās savstarpēja rīvēšanās biedru starpā. Daudzi izstājās no biedrības, neizpildīja savus uzdevumus un biedrība sāka jukt.
Man februārī bija jāiet dienēt armijā un arī es negāju uz pagasta māju dežurēt pie radio aparāta, kur parasti salasījās diezgan daudz cilvēku, kas gribēja paklausīties radio.
Kad pēc 18 mēnešiem atgriezos mājās no dienesta, viss bija apgriezies ar kājām gaisā. Pagasts bija sašķēlies divās nometnēs. Aizsargi ar saviem piekritējiem bija muižas klētis izbūvējuši par tautas namu. Darbojās prāvs koris, kuram diriģentu veda no Matīšiem, skolotāju Būmani. Darbojās teātra trupa, kuru apmācīja režisors Ronis no Valmieras.
T.Jerkins, turpretim, bija nodibinājis jaunu biedrību, kura saucās ,,S.S.S.” jeb ,,Strānieku sporta sargs” un uz savas zemes pie Dāviņiem cēla tautas namu, kura celšanā par brīvu strādāja visi pagasta amatnieki. Arī naudu, kura bija uz ,,Izglītības biedrības”, T.Jerkins bija izlietojis savai jaunai organizācijai un nama celšanai. Pirmo, ko uzcēla bija skatuve ar pagrabu gremdētavu, tas ir 3 stāvus ar abās pusēs piebūvēm ģērbtuvēm, pēc tam piebūvēja šķūņam līdzīgu zāli. Katru sestdienu un svētdienu bija balles. Zem skatuves pagraba notika iedzeršana, zālē dejošana un uz rīta pusi arī kaušanās. 
Aizsargi, turpretī, rīkoja retāk
un dabūju vēl vienu radinieku no mātes puses un nedēļas laikā bija piebāztas visas kūtsaugšas, 2 siena šķūņi, žāvētavas šķūnis un krietna kaudze pie kūts. Sarēķinot, noskaidroju, ka man rupjā barība visai ziemai pārpārēm.
Māte, dabūdama zināt, ka es esmu ,,Konzumā” iztaisījis
vekseli par 500 latiem, uzgāza man uz galvas samazgu spaini un pamatīgi
izlamāja. Bet kad dabūja zināt, ka daudzi kaimiņi pērk no manis āboliņu un
maksā 20 latus par vezumu, glaudīja mani un lielīja par manu gudrību. Vekseli
es rudenī samaksāju tīri viegli. Šajā rudenī es jau biju strādājis labāk nekā
iepriekšējā. Visus izdevumus un ieņēmumus sīki pierakstīju, kas vēlāk, man
skolā taisot diplomdarbu ,,Kā es uzlabošu saimniecību” dikti noderēja.
Nāca
pavasaris un diplomdarbiem 2. maijā vajadzēja būt gataviem. Galva kūpēja, bet
es nekā labāka nevarēju izgudrot. No savas saimniecības uzlabošanas, pēc visa
ieguldītā kapitāla, iznāca tikai 1.5 % peļņas. Citi puiši iztaisīja pat 12 %, bet
es no savas zemītes vairāk par 1.5 % nekādi. Nobēdājies par tik mazu peļņu,
gāju pie direktora Jēkabsona, veca agronoma prasīt, kur es to kļūdu pielaidis. Viņš paņēma melnrakstu, kur es visu biju aprakstījis
un otrā dienā, atdodams atpakaļ, sacīja: ,,Viss ir pareizi. Zeme vien bez
blakus peļņām, kaut arī tā labākā, pēc pašreizējiem statistiskiem datiem vairāk
par 1 – 1.5 % nedos. Tāpēc nepieciešama saražotās produkcijas pārstrāde
saimniecībā.” Tāpēc radās doma radīt blakus peļņas iespējas.
ar māgu, un sievas, kas mums gatavoja ēst. Mūsu rīcībā
bija nodota vesela istaba ar logu uz Lielo ielu, kas bija galvenā maģistrāle
Valmierā. Bijām 4 – brālēns Pēteris no Matīšiem, es, mana māsa Anna un māsīca
Tekla no Raunas, kas gāja sieviešu ģimnāzijā, bijušā kurlmēmo skolā. Māsa gāja
komercskolā.
Ziema
bija bagāta ar sniegu. Runāja, ka būšot lieli plūdi. Tilts pār Gauju, līdz
pavasarim, gan bija uzcelts, bet virsējā braucamā daļa nebija gatava. Arī
ledlauži priekš tilta vēl nebija apšūti ar dēļiem. Bija runa, ka plūdi tiltu
iznesīs un viss darbs būšot par velti. Tiešām, pavasaris nāca ar steigu un
Gaujā strauji cēlās ūdens. Mēs, skolas bērni, no skolas skrējām skatīties pie
Rutka pirts, kura nav tālu no skolas, kas notiek ar tiltu un ledu.Tad kādu rītu
Gauja pie Valmieras bija tīra no ledus, bet no Strenčiem nākot ledus. Ūdens
Gaujā bija tā sacēlies, ka jaunā tilta virsējā daļa no ūdens nebija augstāk par
1.5 metriem un ledlaužu gali bija ārā no ūdens kādu pusmetru. Jau pēdējās,
atlikušajās stundās dzirdējām, ka tur iet kā karalaukā, dzirdēja kādus bukšus,
bet visvairāk šāva ar šautenēm un ložmetēju. Tūliņ no skolas, ar visām
grāmatām, drāzāmies uz tiltu, lai redzētu visus tos brīnumus. Bet Strenču ledus
jau bija izgājis, tiltam cauri nāca tikai atsevišķi ledus gabali un, ja
trāpījās uz ledlauža gala, kas tikko rēgojās no ūdens ārā, uzlīda uz viņa un
pārlūza. Vienā tilta pīlāra starpā bija priekšā aizgriezies prāvs vītols, kas
turējās aiz viena pīlāra ar saknēm un aiz otra ar zariem. Straume viņu pamatīgi
kratīja un no tilta bija iekarušies virves strādāja vairāki vīri, kas mēģināja
vītolu
Pētersons Teodors, Jerkins Jānis, arī skolotāji.
Vakari bija interesanti un patīkami, vismaz man tā likās.
1927.
gada Ziemassvētku brīvlaikā vakara vakarēšanā pēc priekšnesumiem sākās dejas.
Muzika sāka spēlēt vecās dejas un jautrība gāja pilnā sparā. Kad muzika spēlēja
valsi ,,Dažus skaistus ziedus Gaujā kaisīju”, tad pie muzikantiem piegāja
students, Dāviņu mājas saimnieka dēls Jānis Jerkins ar dažiem pusaudžiem un
pilnā sparā, pats diriģēdams sāka dziedāt dziesmu ,,Rīgas vārti atvērās, pašu
puikas parādās”, kliedzot mežonīgā balsī. Muzika kādu laiciņu vēl paspēlēja,
bet tad pārstāja. Arī dejotāji apstājās un izbrīnījušies skatījās uz notiekošo,
kā uz kādu priekšnesumu, arī man tā likās. Tad kapelas vadītājs Arnolds Rullis
piecēlās un teica, ka mēs spēlējam tautas melodijas nevis Niedras vārdus.Arī
citi muzikanti sāka runāt. Izcēlās ass dialogs starp J.Jerkinu un muzikantiem,
viņi paņēma savus instrumentus un atstāja zāli. Vakars nobeidzās ātrāk kā
paredzēts.
Drīz paklīda baumas, ka J.Jerkins iesniedzis biedru tiesā prasību, lai  A.Rullis viņam atvainojas par viņa apvainošanu un balles izjaukšanu. Viņš ejot riņķī pa pagastu, kūdot cilvēkus pret Rulli un vervējot sev aizstāvjus. Drīz vien pagastā par to runāja visos stūros un neviens nevarēja saprast, kāpēc vainīgais ir Rullis, bet ne J.Jerkins, kas jauca muziku. Janvāra beigās bija biedru tiesa, kuras sastāvā iegāja T.Jerkins kā ,,Izglītības biedrības” priekšsēdētājs, skolotājs Reinfelds un Ziediņš no Purmaļa
un es līdzi tikšot citiem. Tēvs neliedza, bet māte teica, ka grūti uzturu aizgādāt tik tālu, lai gan tajā laikā Cēsīs dzīvoja pensionēts vecs skolotājs – tēva brālis Kārlis, kas mani labprāt pieņēma.
Bet tad nāca 1924. gada 24. aprīlis, kad tēvu bija jāgulda ģimenes kapos. Man bija turpat 18 gadi un māte pateica, ka cauri ar skolām un jāsāk saimniekot, jo viņa no tās lauku padarīšanas nekā nesaprotot. Lai skolojas jaunākais brālis un māsas, tev jāstājas saimnieka vietā. Viņa bija salīgusi kalpu Sīmansonu, vecu jūrnieku ar sievu un meiteni par gani. Sīmansons bija pavecs vīrs, 30 gadus nobraucis uz buriniekiem, bet ar zemi bija maz pazīstams. Pats teica, saki, kas man jādara, viss būs kārtībā, bet, kas jāsēj un kur jāsēj, to es nezinu. Un tad nu iznāca, ka es zemnieks būdams, mācēju art, sēt, ecēt, pļaut un kult, bet ar visām skolām nebiju iemācījies, kur, kādā laikā un zemē stādīt kartupeļus, sēt auzas un miežus. Nelīdzēja sevi sunīt par tādu dumjību, metu kaunu pie malas un gāju pie kaimiņa, vecā Vākšēna prasīt padomu. Un gods un pateicība viņam – viņš smalki izstāstīja par augu secību, deva padomu, kur katrs labāk augs un kādā laikā katru augu sēt. Un, tiešām, vasaru bija audzis labi un rudenī, mums ieceltiem aizbildņiem, varēja uzrādīt puslīdz labus rezultātus. Pats biju strādājis kā vergs, bez algas. Kaimiņa Dāviņa dēls Teodors tajā laikā gāja Burtniekos, divgadīgā praktiskā lauksaimniecības skolā. Es aprunājos ar viņu un izsūdzēju bēdas. Viņš ieteica iet uz
par savu darbu saņēma krietni vairāk kā lauksaimnieks par to pašu darbā pavadīto laiku.Tā atceros gadījumu. 
Bija Ziemassvētku sestdiena, tā ap pusdienu. Man no Valmieras piezvanīja pienotavas vadītājs Veiss (ar kuru mēs ar Valdi draudzējāmies): ,,Pēter, meklē rokā Valdi un braucat pie manis. Es esmu ,,bētē”, man ir pilna muca ar negatavu sviestu un salūza mehānisms. Es izzvanīju visus Valmieras amatniekus, bet neviens svētku vakarā negrib ķēpāties. Palīdzat, zēni, es jūs dikti lūdzu.” Es pa telefonu sameklēju Valdi un abi laidām uz Valmieru. Bija pārlūzis liels tērauda gabals, kas savieno mucu ar dzenošo mehānismu. Uzķīlējām mucu uz malkas gabaliem un noskrūvējām salūzušo detaļu. Gabals bija diezgan prāvs un smags. Valdis viņu labi apskatījis (viņam tai ziņā vairāk pieredze) teica, ka te kaut kas nav kārtībā, viena puse ir briesmīgi nospiesta. Jūs pārbaudiet vai mucas ārējais gals sakrīt ar dzenošā mehānisma ass centru. Pateica kā mums ar Veisu to labāk izdarīt. Un pats ar blakusvāģi aizbrauca uz Ancīti sametināt ,,kuplungu”.
Kad mēs ar Veisu novilkām šņores un lodējām ass līniju, tad mucas ārējais gals bija  par 6 cm ārā no centra līnijas. Mucu bija uzstādījuši un palaiduši darbā Rīgas piensaimniecības sabiedrības montieri viņas inženiera uzraudzībā, tamdēļ Veiss tūliņ zvanīja uz Rīgu un pieteica kļūdu. Tamdēļ inženieris bija teicis, ka viņš tūliņ ieradīsies Valmierā. Un, tiešām, pēc 2 stundām viņš pārbaudīja mūsu novilktās šņores un lodes, nogrozīja galvu un atzina kļūdu. Bija atbraucis arī Valdis
ar arklu, kurš pie pirkšanas nāca līdz un bija labā stāvoklī. Aru arī kaimiņiem un nopelnīju kā eļļu, tā petroleju, ko biju iztērējis sev arot. Ziemā malu pakaišu kūdru un gudroju, ka viņam jādabū klāt kūlējs. Sabiedrība ,,Zariņš, Cakars un Štermanis”, kuriem piederēja kuļgarnitūra sāka izputēt. Štermanis pārdeva savu daļu man un Cakaram, jo neviens nebija, kas viņam nokuļ labību. Parasti es nokūlu sev, Cakaram un mašīna stāvēja šķūnī. Kamēr katlam bija jāpieliek lielāks remonts, ko arī kopā ar veco Cakaru nokārtoju un katlu izremontējām, nospriedām, ka kuls tikai paši sev. Vecais Cakars nomira un jaunais, būdams dzērājs, otru ruden patvarīgi bija aizbraucis uz Burtniekiem kult un iesist naudu. Bet kad bija jānorēķinās, izrādījās, ka viņam naudas nav. Kūleju bija atstājis ārpus šķūņa bez apsega visu ziemu un otru vasaru. Rudenī izrādījās, ka ne pats var kult, ne es savu ražu un bija jāņem sveša mašīna, kas nokuļ labību. Piedāvāju Cakaram, lai viņš pērk nost manu daļu. Viņš bija ar mieru par 600 latiem. 100 latu viņš iedeva skaidrā naudā, bet par 500 latu uzrakstīja parādu zīmi, ko izpirks 6 mēnešu laikā, bet tici nu blēdim. Pagāja 6 mēneši, pagāja gads, tad dzirdu, ka Cakars piedāvā pārdošanai katlu ar kūlēju.
Pārrunāju šito lietu ar savu draugu Valdi. Nospriedām, ka katls jānopērk mums. Un Valdis, saticis Matīšos Cakaru, vienojušies par cenu 600 latu. Iedevis Cakaram 100 latu rokasnaudu un noslēdzis rakstisku līgumu, ka viņš rītā ieradīsies pie viņa un samaksās 500 latu.
bijis nepatīkams, jo pēc maza laiciņa norībējis
šāviens un granāta sprāgusi uz viena no angļu kreiseriem, noraujot angļu flagu
un ievainojot divus matrožus. Berts briesmīgi iekliedzies un nodevis komandu -
visiem kuģiem pilnu tvaiku! Un sācies kuģu riņķa dancis. Visi kuģi braukuši uz
riņķi un atklājuši briesmīgu uguni pār Pārdaugavu. Pulkvedis Berķis nodevis
karti ar vācu nocietinājumiem un pateicis, ka mūsu malas sakarnieki var koriģēt
uguni. Angļi šāvuši līdz vēlai naktij. Mūsu virsnieki ar laivu atgriezušies
krastā. Rīgas liktenis jau bijis izlemts. Puiši jau bijuši otrā Daugavas krastā
un vācieši lielā steigā atkāpušies no Rīgas. Vēl bija sadursmes uz Jelgavas
šosejas, kur krita brālēns Jencis Jēkabs, kuru māsa Anna pārveda mājās un
guldījām dzimtas kapos Matīšos. Uz viņa plāksnītes ir uzraksts ,,Kritis par
Latviju”. To ziemu es jau gāju Valmieras skolā. Toreiz nebija skolas grāmatu un mums bija jāpieraksta ko skolotājs stāstīja. Grūti bija ar burtnīcām un papīru. Daudz kā trūka, arī apavu un apģērba, bet arī dzīves līmenis strauji uzlabojās. Valmierā, viens pēc otra, atvērās jauni veikali. Es bieži aizgāju pie mātes brāļa Antona, kas kopā ar Zāmuelu cēla jaunu tiltu pāri Gaujai, nodedzinātā vietā.
Karš vēl turpinājās Latgales frontē, bet tas nekādu uztraukumu nesagādāja. Skolā, tagad krievu valodas vietā, mums mācīja angļu un vācu valodas, kā arī dabas mācību, zīmēšanu u.c. Mēs dzīvojām pansijā pie Rillera, veca vīra, kurš slimoja
palicis pie ieroča, kreņķējies, ka ir tikai viena lenta ar patronām un vai tā ,,šujmašīna” strādās bez kļūmēm. Vācieši, tāpat, kolonā mierīgi tuvojušies un jātnieks jājis krietnu gabalu pa priekšu. Otrs virsnieks viņu sagaidījis kalniņa galā, kur ceļš pagriežas un no kolonas neredz. Līdzko jātnieks parādījies, tas norāvis vācieti no zirga, nomušījis, uzvilcis vācieša mēteli, uzlicis kasku, uzsēdies zirgā, pajājis atpakaļ un parādījis ar šauteni tāpat kā vācietis. Kad kolona no ložmetēja bijusi dažus desmit metru, viņš mašīnu laidis vaļā. Bijis tāds skats, kā zāle pļavā krīt zem izkapts. Un tikai tad, kad visa lenta bijusi izšauta, viņš vilcis ,,Maksi” prom pie zirga ar kuru atbraucis. Labu laiku dzirdējuši tikai vāciešu šautenes atsevišķus šāvienus. Un tikai tad, kad viņi visi trīs bijuši labu gabalu no kalniņa, vācieši sākuši kalniņu apšaudīt ar mīnmetējiem un to turpinājuši visu nakti. Otrā dienā ķēde izvērsusies lēnām, ar pārskrējieniem turpinājuši uzbrukumu. Uzduroties galveniem spēkiem, nav nākuši uzbrukumā, bet sākuši apšaudīt ar lielgabaliem un mīnmetējiem. Mūsu spēki, lai neciestu zaudējumus, atgājuši un gaidījuši, kad vācietis nāks uz priekšu, bet tā arī nesagaidījuši un arī nezin, kurā brīdī vācieši aizgājuši atpakaļ uz Rīgu.
Brīnums bija noticis, tā mazā saujiņa, kas toreiz tika savākta, pie Cēsīm sakāva pamatīgi apbruņotu armiju ar labiem ieročiem, labi apģērbtus, apautus un bagātus ar munīciju. Bet mūsējie
uzdevumu būvēt jaunu skolu ar tautas namu, kurā varētu pulcēties cilvēki un rīkot teātra izrādes. Tāds bija sapnis un nodoms. Tamdēļ pie ,,Izglītības biedrības” jau 1928. gadā bija vairāk kā 400 biedru, darbojās koris, teātra trupa, rīkoja bazārus, dažādus izrīkojumus un iegūtos līdzekļus ieskaitīja skolas būvē. Bija biedru vakarēšanas vakars, bet visvairāk traucēja telpu trūkums. Kaut cik piemērotas telpas bija vecās skolas II stāva zālītē un muižā klētsaugšā, kur pa lielākai daļai notika teātru izrādes un bija kaut cik lielāka platība.
Lai gan tajā laikā Saeima un partijas bija stipri
sašķeltas ar dažādiem uzskatiem. Deputāti uz vēlēšanām braukāja riņķī,
aģitēdami un solīdami. Jaunburtnieku pagasta cilvēki stipri vienprātīgi turējās
kopā – gan strādnieki ar saimniekiem, jo ,,Izglītības biedrībā” sastāvēja kā
saimnieki tā strādnieki. No 700 pagasta iedzīvotāju, biedrībā skaitījās vairāk
par 400 biedru. Un no daudzām mājām uz vakarēšanu brauca kā saimnieks, tā arī
visi strādnieki un ģimenes locekļi. Bija stīgu orķestris, kuru vadīja vidusskolu beidzis Rullis Arnolds, kas bija ietrenējis   8 puišus un rāva vaļā visādus veclaiku gabalus, tā ka jaunieši varēja izdancoties pēc sirds patikas. Vecāki ļaudis klausījās radio, kas tajā laikā jau no biedrības līdzekļiem bija iegādāts. No sākuma gan tikai ar klausulēm, bet vēlāk ar skaļruni. Vakaros piedalījās arī jaunie pagasta studenti ar priekšlasījumiem par dažādiem tematiem un tekošiem jautājumiem.  Blūms Jānis, Zelts Alberts,
zemnieka bija grūts laiks, kad sviests bija lētāks par
ratu smēru un bekons maksāja tikai 50 latu (tas ir ap 75 kg smaga cūka). Ja uz
bekona eksportu Valmierā aizveda divus, tad pieņēma tikai vienu, ar otru bija
jābrauc mājās. Kaut kas mūsu Latvijas valdīšanas aparātā bija sācis bojāties.
Un zemnieku vairs neapmierināja valdības solītie labumi. Zemnieka saražotā
produkcija nevienam nebija vajadzīga. Tāds stāvoklis bija no 1929. gada līdz
1934. gadam, kad vīrs, kas 1918. gadā stāvēja pie Latvijas šūpuļa, saņēma
valsts grožus savās rokās – Kārlis Ulmanis. Kurš vienā naktī pārvilka strīpu
Saeimas deputātiem, siseņiem, viņu tautas namiem un gaisa maisītājiem
jerkiniem. Viss apgriezās par 120 grādiem un pat Teodors sāka pūst citā
stabulē.
Pagastā, pie aizsargu nama, kuru pārņēma pagasts,
nodibinājās Lauksaimniecības biedrība, kurā atkal apvienojās lielākā daļa
pagasta iedzīvotāju. Viņā iegāja Meliorācijas, Piensaimniecības, Mājturības,
Biškopības sekcijas. Sākās doma par jaunas skolas celšanu, kura dažus gadus
vēlāk piepildījās. Siseņu nams nāca uz ūtrupi un viņu nopirka Vāle Edvards un
tur atvēra veikalu. Veikals bija izdevīgā vietā, jo turpat ir krejotava, kurā
katru rītu apgrozījās diezgan daudz cilvēku. Vāle šo būdu nosauca par Vālodzi.
Pats strādāja kā amatnieks – mūrnieks, bet sieva mājās tirgojās veikalā.
Arī zemniekiem sāka iet labāk, jo valsts iepirka graudus, maksājot divreiz vairāk kā agrāk. Sviests maksāja 2 lati kilogramā un vairs ar sviestu nebija jāsmērē rati un mašīnas. Bet tomēr amatnieks
Tā izbraucām cauri Vākšēnam un pa kalnu lejā, bet pie
upītes, kas šķērso ceļu, dampi apturēja. Esot jāpaņem ūdens. Pienāca arī zirgu
braucēji, dabūja spaini, un kastē zem dampja vēdera salēja daudz spaiņu ūdens.
Braucēji sprieda, ka jāuzkurina riktīga ,,štīme”, lai tiktu pa tik stāvu kalnu
augšā, bet dampis uzgāja, tikai stiprāk papukšināja. Vēl pāra reizes apturēja,
lai piemestu malku no ratiem uz dampa platformas un brauciens turpinājās. Kad
atradāmies gandrīz pie Brenguļa mājas, uz tīruma bija nolīdzināts placis uz
kura dampis uzvilka kūlēju, pēc tam pats atbrauca atpakaļ un nostājās savā
vietā. Visu to es skatījos ar vaļā muti, jo tādus brīnumus es sapnī nebūtu iedomājies. Kad paskatījos uz saulīti, redzēju, ka tā ir jau pie apvāršņa. Atcerējos savas govis. Es nobijos ne pa jokam un no turienes divus kilometrus noskrēju kā krosists. Kad pieskrēju pie kūts un redzēju, ka meitas slauc govis un visas ir mājās, nomierinājos un gāju uz māju.
Tēvs mani sagrāba aiz krāgas, norāva sev siksnu no biksēm un sāka slānīt, sacīdams: ,,Zini savu pienākumu!” Tantiņa gan skrēja mani žēlot, bet arī tā dabūja savu tiesu. Man bija kauns iet upē peldēties ar citiem puikām, lai nerādītu savas nopelnītās zīmes uz muguras. Govis pašas bija atnākušas uz māju un sakņu dārzam bija nodarījušas skādi, bet kaimiņa auzu lauku nebija aizskārušas. Vēl tagad nevaru saprast, kas ar mani bija noticis, ka varēju aizmirst visu
bija ļoti daudz.
Citreiz, kad viņi ieradās sist zivis, viņi meklēja mani rokā, lai parādu jaunus dziļumus un zivis dabūja, bet gadījās arī kļūme, ka granāta nesprāga un vesela palika upes dibenā. Vienreiz, Bušmanis piesauca mani klāt. Tā bija tāda vieta, kur viņi 2 reizes bija iesvieduši par tālu no krasta un liek, lai es paturu granātu. Es paņemu ar abām rokām pie burciņas, bet pats atskrūvējis vāciņu kāta galā, spēcīgi izrauj aizdedzes šņori. Granāta iešņācas kā čūska un viņš uz mani kliedz: ,,Met!” Es pat nesapratu, kā man ar abām rokām turot granātu, izdevās iesviest tajā vietā, kur vajadzēja. Netālu no krasta nogāja bukšis un augšā uzgriezās milzīgs plaudis un vairākas līdakas.
Kad zivis bija savāktas, Bušmanis man uzsita uz pleca un teica: ,,Malacis, turpmāk tev pašam būs jāiemet, kur vajag.” Biju jau pieradis un vairs projām neskrēju, kad meta. Bet pirmai granātai izrāvu aizdedzes šņori par lēnu. Viņi mani pasunīja, bet diez ko nebārās, tāpēc, ka pašiem daudzas nesprāga. Ar nākošo granātu man izdevās lieliski un loms arī bija lielisks. Tā es iemācījos vācu ,,kātenēm” ielikt detonatorus un savest kaujas gatavībā, lai gan pret abiem vīriem  sevišķas simpātijas man nebija. Tajā rudenī tēvam konfiscēja un uz muižu aizveda labības pļāvēju, kur bija nodibināta komūna. Dzirdēja visādas tenkas un anekdotes par darbiniekiem, kas komūnā strādāja. Skolai, barona mājā, telpas bija pietiekošas un kārtība bija cita. Skolotāji vairs mūs nevarēja sodīt. Mums, no vecāko klašu skolēniem, bija komiteja, kurai bija jākārto un jāsoda visādi vaininieki un grēcinieki, ko skolotāji pateica. Komiteja sastāvēja no
ātri un ziemā atkal skola ar veciem draugiem, mācīties
krievu vēsturi, krievu valodu un no rītiem dziedāt ,,bože car hraņi”, stāvēt
kaktā pie ērģelēm un palikt pēc stundām. Pēdējais bija visnepatīkamākais, jo
mēs ar māsu katru vakaru gājām uz māju. Bet iemācīties krievu valodā rakstītu
vēsturi, ja tu šo valodu nemāki. Es izlasīt mācēju, bet saprast nekā nesapratu
un tamdēļ man gāja grūti. Ir jau taisnība, tajā laikā skolā bijām pāri par 60
bērnu, skaitījās 4 klases. Ar visām strādāja tikai viens skolotājs, tamdēļ
viņam bija maz laika skaidrošanai. Viņš uzdeva iemācīties no tās vietas līdz
tai. Vēstures un rēķinu grāmatas bija krievu valodā, gāja grūti arī citiem
bērniem. No rīta mēs, ar māsu Annu, gājām kopā uz skolu un vakarā kopā nācām
mājās. Ziema pagāja kā pa murgiem, bet nākošajā vasarā mani piesēja pie darba
jau no paša pavasara.
mūsmājām uz turieni un tukšās atpakaļ. Šķūnī, kaktā, bija sabērts liels pūlis. Mēs, bērni, ņēmām un spēlējāmies ar viņām. No slimnīcas pēc ievainojuma atgriezās Mušperta Mārcis. Viņu bija ievēlējuši izpildkomitejā par kasieri. Viņš vienmēr aprunājās ar manu tēvu un pats šķendējās, ka vadība izputinot pagastu. Mārcis stāstīja par kaujām pie Juglas, ka esot bijusi tīša cilvēku apkaušana. Tad piepeši viss sakustējās, jo vācieši nākot iekšā Ziemeļvidzemē. Ar lielu steigu visi zaldāti taisījās prom. Tēvam noņēma visus zirgus un ratus. Māte baidījās, ka neaizdzen arī govis, bet pie tām klāt neķērās. Mājiniekus visus sadzina istabā un pateica, ja nāks ārā, tad šaus nost. Visi bijām nobijušies. Gaidījām, kad Mārcis atnāks no pagasta mājas, bet tas pats bija slēpies, lai viņu neaizdzītu līdzi. Dažas dienas vēlāk mājās atgriezās Mušperts, tad  ieradās rentnieka Salņa brālis un Bērziņa Augusts, jo bija dezertējuši no krievu armijas. Dažas dienas vēlāk muižā, Vākšēnā un vēl dažās mājās nomitināja vācu zaldātus. Uz pagasta namu izsauca manu tēvu, jo meklēja Mušpertu. Vēlāk tēvs stāstīja, ka Mārcis ieradies pagasta mājā, nodevis vāciešiem pistoli, naudas skapja atslēgas un kases grāmatu. Viss saskanējis ar ierakstiem grāmatā un Mārci atlaida uz māju, lai dzīvo tālāk. Sākās vācu valdīšanas laiks. Vispirms bija jānodod visi krievu armijas materiāli, ko krievu armija bija pametusi. Un žāvētavas šķūnī to bija diezgan daudz – gan tukšas patronu čaulas, gan cinka kastes ar pilnām patronām. Mēs, puikas, bijam jau izokšķerējuši visu un dažas kastes
Bodnieka mājas meža. Tur dzīvoja viņa sieva, bet pats
toreiz Valmierā pie cilvēku šaušanas. Visā manā apkārtnē par to zināja un
klusām sačukstējās.
Viņš, kopā ar Bēru, parasti nāca uz Briedes upi Kūžēna lejā sist zivis ar vācu granātām, jo vecās pagastmājas dokumentu velvē bija vairākas kastes. Kādreiz, cauriedams Kūžēnam, satika mūsu ganu puiku Siliņa Vili, ko tēvs Valmierā bija nolīdzis par ganu un izpalīgu. Viņš bija 2 gadi vecāks par mani, bet nemaz nepārzināja mūsu upi un dziļākās vietas, kur nu vēl to, kur dzīvo vairāk zivis. Tie uzaicināja zelli līdz uz upi, lai parāda, kur ir dziļākā vieta. Es, kā parasti, augšā no krasta skatījos, kas tur notiks. Vilis, domādams, ka tur ir dziļāks, kur aug lēpes un ūdensrozes, viņiem parādīja vietu upē, kur dziļums ir mazāks par pusmetru. Iemestā granāta sprāga ar varenu blīkšķi, pa gaisu gāja dubļi, ūdens un lēpu lapas. Tad Bušmanis uzlēca kājās un, izrāvis revolveru, brēca uz Vili, ka šis gribot viņus noslepkavot. Vilis vairāk neklausījās, bet laidās, ko kājas nes, uz māju. Man ar gribējās redzēt kādu zivi un es saucu no krasta, ka tajā vietā aiz alksnīšiem ir dziļums, kur upē nav neviena zāle. Baidīdamies, ka atkal nekļūdās, viņi atkāpās drusku nost no tās vietas un iemeta granātu. Nogāja tikai tāds bukšis un, kad viņi sāka klaigāt – ir, ir, Bērs meta bikses nost, lai bristu pēc loma. Es saucu, ka tepat pie attekas ir laiva. Loms, tiešām, bija lielisks - divas līdakas un vairāki sapali, krietni makani un arī mazas
Sievieši visādi izjokoja un sauca par spoku. Vēlāk
dabūju dzirdēt, ka otrs, tāds pats spoks, bija staigājis pa pagasta otru galu,
ziņodams, ka jāiet uz tautas sapulci pagasta mājā. Kad pēc
stundām mēs, puikas, ielīdām pie sapulces dalībniekiem, sapulce gāja spēkā. Aiz
galda sēdēja trīs vīri, kuri vadīja sapulci un protokolēja. Gribas viņus
raksturot – divi, Leitis un Upata bija sēdējuši cietumā,  Leitis par zagšanu un Upata par cilvēka
noduršanu. Trešais – Grāmatiņu jaunākais, bija bijis nederīgs kara dienestam,
un ar māti dzīvoja Zēmelēs, kā vaļinieks. Pašreiz vēlēja pagasta vadību, jo
vecā bija gāzta. Pats viņš uzstādīja sevi par kandidātu priekšnieka amatam un
pats cēla roku balsot. Viņa māte, pat balsojot, cēla abas rokas un bukstīja
vecenes, lai tās arī ceļ abas rokas, bet maz jau bija, kas pacēla rokas.
Ievēlēti visi trīs tomēr tika. Grāmatiņš par izpildu komitejas priekšnieku,
Upata par milici un Leitis par skrīveli. Baļļas mājas saimnieks pēc tam teica,
ka nu gan ir buķete, redzēs kādi būs tie ziediņi. Un ziediņi arī nāca.
Atkal mūsmājās un citur novietoja zaldātus, kaut kādus vezumniekus ar zirgiem un ratiem. Daļa apmetās arī šķūnī ar žāvētavu, kur bija novietots mūsu āboliņš lopiem. Cilvēki gulēja žāvētavā un zirgiem izbaroja mūsu āboliņu. Mēs, puikas, gājām skatīties uz Bimbera kalnu, kā krievi mācās šaut mērķī, jo tur bija ierīkota šautuve un pilnas patronas veda no
lielu interesi un simpatizēju strēlniekiem. Vēl maz
dzirdēja par kritušajiem no mūsu paziņu vidus. Veselības uzlabošanai, no
slimnīcas, uz vienu mēnesi atbrauca Mušperts Mārcis. To mēnesi mūsmājās atkal
skanēja garmoška un radās tāda kā jautrība. Sievas un meitas padejoja viena ar
otru, jo vīriešu nebija. Arī no kaimiņiem, kā agrāk, neviens nenāca. Ja kāds
ieradās, tad tikai tādi, kas bija dabūjuši atvaļinājumu vai no slimnīcas
veselības atvaļinājumā. Tie visi, kas bija Kūžēnos bijuši par strādniekiem,
zināja, ka tur viņus viesmīlīgi uzņems, tantiņa paēdinās un būs naktsmājas.
Vienādi tika spriests vai Rīgu noturēs un vai vācietis neienāks Vidzemē. Un kas
tad notiks, vai būs jābēg uz Krieviju.
Un tad paklīda vēstis, ka latviešu strēlnieki pārrāvuši fronti platā joslā. Tas notika 1916. gada Ziemassvētkos. Bija ļoti auksts laiks. Vēstis par to gāja no mutes mutē un cilvēkiem sejās parādījās gaiši smaidi. Es atceros, mēs, bērni, skolā par to vien runājām un priecājāmies par tiem, kas to izdarījuši. Un tad viss satumsa. Sāka runāt par krievu nodevību, par palīgspēku nedošanu, par lieliem strēlnieku zaudējumiem. Sāka pienākt ziņas par vietējiem pazīstamajiem, kuri krituši kaujā, par ievainotajiem, par apsaldētajiem. Arī brālēns Jenču Pēteris, rotas komandieris, kritis, brālēns Jānis ievainots rokā. No mūsu mājas ievainots Bērziņa Augusts, Mušperts Mārcis un vēl daudzi citi. Sažņaudzās un noskuma sirds to visu dzirdot un radās rūgtums pret caru un viņa štābiem. Lai gan latviešu strēlnieki parādīja brīnumus un no Rīgas vācieti neaiztrieca. Tad tomēr šis uzbrukums noskanēja pa visu pasauli.
aizgājām pusdienās uz māju, pēc tam skrējām atkal atpakaļ. Tikai pievakarē atbrauca kāds trijjūgs. No viņa izkāpa 2 virsnieki, tiem pievienojās kāds trešais, kurš dzīvoja Vākšēnā.        Visi trīs apstaigāja vienības un sasveicinājās ar vienībām, atnāca atpakaļ, iekāpa kamanās un aizbrauca. Tad arī zaldāti sāka izklīst, bet otrā dienā aizgāja pavisam. Palika tikai dēļu lāvas gar istabas sienu, kuras sievieši plēsa ārā un  nesa uz malkas šķūni. Pēc izmazgāšanas, mājnieki atkal izkārtojās pa savām vecām vietām.
Vasara nāca ar saviem darbiem un jaunām ziņām. Bet,
kaut kas nebija tā kā agrāk, bet darbi piespieda cilvēkus mazāk noņemties ar
blakus lietām. Un, mazāk, veci paziņas no frontes iegriezās pavadīt
atvaļinājumu. Rudenī atkal izvietoja karavīrus, gan mazāk kā iepriekšējo reizi,
bet sakarā ar to, ka mūsmājās esot lielāka maizes krāsns. Iekārtoja maizes  ceptuvi karavīriem, bez tam arī kādu 20
cilvēku sakaru vienību. Tūliņ uz kaimiņiem un pāri upei ievilka telefona vadus
un viens vienmēr dežūrēja pie tiem telefona aparātiem.
Starp viņiem arī bija viens latvietis – rīdzinieks, kāda fabrikanta dēls. Es ar viņu draudzējos un viņš man uzdāvināja kastīti ar zīmuļiem, kurus tajā laikā bij grūti kaut kur nopirkt. Visi likās izglītoti cilvēki, labprāt palīdzēja sieviešiem darbos. Pat beķeri, reizumis, tantiņai iedeva pa lielam baltmaizes klaipam, kurš garšoja pēc agrākā veģa, ko tēvs veda no Valmieras. Itsevišķi latvietis škenejas par cara
ar kurām zem krūtīm varēja labi turēties uz ūdens. Mūsu lielais skolotājs bija Augusts, kas rādīja, ka var peldēt uz muguras, uz vēdera, uz priekšu un atpakaļ, ka no dziļuma var iznest iesviestu burku, kā mērīt dziļumu, kā peldēt zem ūdens un tā joprojām.
Visjautrāk Kūžēnos gāja svētdienās, kad no kaimiņiem atnāca citi puiši un meitas. Tad Mušpertu Mārtiņš uz savas garmoškas rāva vaļā visādus gabalus un visi ņēmās dancodami līdz vēlam vakaram. Citi spēlēja kārtis uz ,,Marjazi” un citi dejoja. Kaimiņu Vākšēnu saimnieks bija bagāts. Viņam piederēja veikali un, bez tam, viņš no vietējiem saimniekiem uzpirka linus un veda uz Pērnavu. Saimes ļaužu viņam bija daudz vairāk kā mūsmājās, bet pats saimnieks Vikmans norobežojās no strādniekiem. Tamdēļ, laikam, viņa strādnieki vairāk mīlēja svētdienās viesoties mūsmājās.
It sevišķi atminu Lieldienas, kad ošos tika uzkārtas
šūpoles. Tad pāra dienas gāja kā pa tirgu, dažreiz sapulcējās pa 50 – 60
jauniešu. Šūpojās, spēlēja garmoškas, dancoja, mainījās ar olām un gāja visādās
rotaļās. Puiši lauzās un vilkās ar virvi. Gāja ar koka kājām un taisīja visādus
jokus. Mums, mazajiem, bija ko redzēt un priecāties. Parasti ar lielajiem
ieradās arī tādi paši bērni un pusaudži, kāds es biju, un mums atkal bija savas
nerātnības. Tāpat Līgo svētkos ar jāņugunīm, rotaļām un dejām. Tas bija
brīnišķīgs laiks gan pieaugušajiem
valdību un armiju, štābiem un citām lietām. Daži no
viņiem gāja uz mežu ar tām pašām šautenēm un vienu otru reizi atnesa mājās pa
zaķam, kurus tad tantiņa cepa un šmorēja.
Viņi man mācīja ar šauteni šaut mērķī, kas bija
uzstādīts pie resna vītola. Vispār tajā laikā tāda baukšķināšana notika gandrīz
katrā mājā, kur bija apmetušies zaldāti. Varēja just, ka disciplīna ir sagājusi
čupā, jo nav vairs tās stingrības, kas agrāk. Toruden skola sākās vēlu un
,,bože car hraņi” no rīta vairs nedziedājām. Tad kādu rītu skolotājs paziņoja,
ka cars gāzts. Cara un carienes bildes, kas karājās pie ērģelēm, noņēma un
uzbāza virs ērģelēm.  Krievijā esot
notikusi revolūcija un, ka tagad būšot cita kārtība un brīvība.
Notika pagasta cilvēku sapulce pagasta mājā, turpat blakus skolai. Un, mēs, vecāko klašu puikas brīvā laikā, skrējām tur skatīties kā tas notiek. Sanākuši bija diezgan daudz cilvēku, vairāk sievietes. Jau dažas dienas iepriekš sapulces, pa mājām staigāja jauns puisis karavīra formā, lepni uzcirties, apkāries ar zobenu, pistoli makstī, akselbantēm un virsnieka somu. Viņš aģitēja, ka visiem jāiet uz sapulci pagasta mājā. Uzstājās bravurīgi, izrunāja daudz vārdu, kurus es nebiju pat dzirdējis. Mūsmājas sievieši ilgi smējās par tiem svešvārdiem un prasīja man, vai skolā ar tādus mācot. Vēlāk puiku starpā spriedām par tiem vārdiem. Zelta Jānis teica, ka tas pie revolucionāriem esot tā pieņemts. Nezinu, kāpēc, bet viņu bija iesaukuši par ,,Mujābeli”, bet īstais vārds bija Bērs.
bija vectēvs un vecmāte, pats ar sievu un meita manos gados. Jēriņam bija sieva, sievas māsa un meita ar dēlu. Meita bija manos gados un auklēja mazo brālīti. Un tamdēļ mēs iznācām diezgan liels  pulciņš – saimniekam - 4, kalpiem – 3, un kad vēl pie upes ieradās kaimiņu bērni, gāja makten jestri. Tomēr mājās bij kāds tukšums, vairs nebija tās jautrības un prieka, kas agrāk pa svētkiem. Neviens vairs Lieldienās nekāra šūpoles, nedzirdēja mūzikas. No rīta pienu veda uz Matīšiem un tēvs atgriezās tikai ap pusdienu.
Tad sāka dzirdēt, ka vācieši pārrāvuši krievam fronti
un krievu armija atkāpjoties. Dzirdēja par latviešu strēlniekiem, kas
nelaidīšot vācieti iekšā Rīgā. To ziemu nometināja daudz krievu zaldātu. Arī
mums mājās sākā parādīties Kurzemes bēgļi. Mūsmājās apmetās kāds no Talsiem ar
sievu un meitu. Meita bija vecāka par mani, lieliska dziedātāja. Viņa dziedāja
gan mājās, gan lopus ganot, jo tēvs viņu bija nolīdzis par gani. Viņai bija
brīnišķīga, skaņa balss, likās, kad viņa dzied, ka tas nav cilvēks, bet
instruments. Visi par viņas balsi brīnījās. Tajā laikā pie tēva iegriezās un apciemoja daudzi agrākie Kūžēna strādnieki, puiši, kas tagad dienēja, bet bija dabūjuši atvaļinājumu. Ar tiem, tad arī dabūja jaunākās vēstis par Rīgas fronti. Arī mani brālēni no Vilzēnu Jenčiem – Pēteris un Jānis, kuri bija uzdienējuši par virsniekiem, atkūlās no Valmieras līdz Kūžēnam un otrā dienā tēvs aizveda uz Vilzēniem. Tā kā ziņas bija noteiktas un skaidras – latvieši Rīgu neatdos.
Visvairāk slavas dzirdēja par pulkvedi Briedi, par viņa drosmi un drošsirdību, par viņa puišu izlūku gājieniem un uzbrukumiem. Es visu to klausījos ar
Sējas laikā, jau agri no rīta, tēvs piecēla mani  un pateica, ka man jānāk uz tītumu biržot.
Iedeva man rīku, ko sauc par biržotāju – taisnu koku ar izkaltu metāla līkumu
galā un pateica, tu glabā viņu un nepazaudē.
Noecētā
tīrumā man bija jāvelk strīpas no mieta uz mietu, taisni kā pa šņori. Tēvs man
parādīja un izstāstīja, kā tas darāms, un tā es visus sējamos laukus
nostrīpoju. Jāceļas bija agri no rīta un sēšana beidzās ap 9 – 10. Pa starpām
biržojot, man no maisa, ar spaini,  bija
jāpienes tēvam graudi, kad priekšauts metās tukšs. Arī pārejā dienas daļā bija
jācērt žagari kurināšanai, jāsanes virtuvē, jāpatur maiss, lai
mūrēja kapu vārtus un sētu. Arī baznīciņa, kas atrodas
pašā kapsētā, tika atvesta no muižas, kur viņa atradās muižas dārzā kā brāļu
saiešanas nams. Torni viņam piebūvēja dažus gadus vēlāk, tad arī uzlika zvanu.
Pirmais zvaniķis bija Bramaņu Jānis. Viņš akurāti zvanīja svētvakaru katru
sestdienu un svētdienās, kad bija dievkalpojums. Tagad šie kapi ir skaisti,
iestādītie kociņi izauguši lieli un viņos guļ daudzi šo kapu cēlāji. Pats
organizators ir paņēmis lielu laukumu pretim baznīcas tornim, kurā atdusas pats
un citi Zariņu ģimenes piederīgie. Agrāk visi mirušie jaunburtniecieši rakti
vecos Burtnieku kapos pie Sarkanām klintīm ezera krastā. Tur arī apglabāts mans
vectēvs un vecmāte, bet pēc 12 gadiem, kad atgriezos no trimdas, es viņu kapu
vietu nevarēju atrast. Viss tur bija nolīdzināts, koki nocirsti, celiņi
pazuduši. ,,Kāpēc?”
Ta pat biju tēvam līdz uz Matīšiem, kad Matīšos cēla
pienotavu. Katla mājai bija uzmūrēts krietni augsts mūra skurstenis un, man likās,
arī krietni garš. Pienotavas māja nāca gatava, jo pašreiz sedza jumtu. Bet
lielāko pārsteigumu man sagādāja pienotavas katls, kuru tēvs rādīja un, kas
gulēja zemē turpat netāļu no jaunā skursteņa. Apaļš dzelzs bundulis ar daudziem
caurumiem galos, kuros, tāpat kā dampim, bija izvalcētas caurules. Tēvs
stāstīja, ka mūrēšot iekšā mūrī ar speciālu krāsni klāt.
Tā atceros, tas droši vien bija 1914. gadā, kad Valmieras patērētāju biedrība rīkoja lielu lauksaimniecības izstādi. Visi kūžēnieši ar saimi, 3 zirgos brauca
uz Valmieru šo izstādi skatīt. Tur bija lopi un
dažādas mašīnas, bet visvairāk man patika dampi. Tēvs mani aizveda uz staciju,
kur pašreiz pienāca Pēterburgas – Rīgas ātrais jeb ekspresis. Un man tiešām tas
viss likās kā pasaka. Šo milzīgo dampi uz riteņiem, pieauguša cilvēka augstumā
un vesela rinda mazu mājiņu pieķēdētas klāt. Un tādas divas sliedes, pa kurām
viņš skrien, esot no Pēterburgas līdz Rīgai. No visa tā redzētā es biju tā
piekusis, ka neatceros, kā mēs mājās atbraucām. Un kad otrā dienā mājās, gultā
pamodies, man tas viss likās kā sapnis. Kad tantiņa prasīja, kā man patikusi
Grasmaņa Kīra, drusciņ vecāka par mani, Grasmaņu meita, pie kuriem mēs bijām
apmetušies. Zināju tikai pateikt, ka viņa deva man kompetes ēst un dzirdīja ar
saldu ūdeni, ko sauca par limonādi.
Bet upmalā, saviem vieaudžiem es stāstīju par
dzelzceļu, dampiem un brīnumus, ko biju redzējis. Tajā laikā mani neviens vairs
neuzmanīja, kad drīkstēju iet uz upi tikai kopā ar pieaugušajiem. Mūsu
,,švadrons”, kas tur salasījās, peldēja kā zivis. Nebija neviena dziļuma, kas
nebūtu izmērīts. Braucām ar laivu, zvejojām ar tīklu, makšķerējām, vēžojām gar
malām un zem akmeņiem, zinājām kādas zivis katrā vietā dzīvo. Šī brīnišķā
Briedes upe ar savu piparmētras, kalmju, ašķu un ūdens zāļu smaržu, kas vēl
tagad iesūkusies manā miesā un, kuru es pat sapnī jūtu, nav aizmirstama. Un
katrs brīvs brītiņš, kad varēja atrauties no mājās uzliktiem darbiem, tika
pavadīts upmalā. Un arī naktīs, kopā ar lieliem vēžojot ar kritiņiem. Vasaras aiziet
noslēpām zem vecās ošu klētiņas grīdas, kur pieaugušie nevarēja aplīst. Bija jānodod vāciešiem dažādas nodevas – sviests, biezpiens, gaļa, bet citādi neko netraucēja, varēja strādāt kā paši grib. 
Tā kādu laiku gāja, līdz atkal atgriezās krievs ar savām izpildkomitejām un agrākie vīri nāca pie stūres. Skolu pārcēla uz barona māju muižā. Pielika klāt vēl divus       skolotājus – Čaku un Ozoliņu. Apkārt brauca kāda komisija, kuri skatījās, kas no pārtikas palicis katram saimniekam un, ja vairāk par normu, tad noņēma. Mušperts, Bērziņš un Salnis aizgāja armijā. Kurzemnieks Lībs jau vācu laikā aizbrauca atpakaļ uz Talsiem. Kūžēnos palika stipri maz cilvēku. Bija jānodod visa labība, pat sēklu neatstāja. Par slēpšanu šāva nost. Tā jau arestēja kaimiņu Vākšēnu ar sievu, Baļļas meldera tēvu, vecu večuku un Ķīša mājas saimnieku Kūnu. Abus pēdējos Valmierā nošāva, par ko īsti, neviens nezināja. Vākšēnā par saimnieku iemetās milicis Upata, kas bija
atgriezies no Krievijas. Arī Grāmatiņš ar Leiti rīkojās kā varenie. Pagasta
māja bijā vecā skolā un bijušā skolotāja istabās notika kandžas dzeršana un
uzdzīve. Viņās piedalījās arī Bērzs ar Foguli. Atceros, ka vecā klasē, kura
bija lielākā telpa vecajā skolā, kāds bija ar krītu uz sienas uzrakstījis  vārdus - ,,Miltu vepris un medus lācis
Grāmatiņš”. 
Vecā pagastmājā dzīvoja vecais Rikveils ar sievu, kurš kārtoja vēstules un avīzes. Tēvs mani tur sūtīja, lai atnes no viņa jaunākos laikrakstus, kas parasti notika vakaros. Tad, garām ejot gar veco skolu, tur iekšā dziedāja un bļaustījās piedzērušo bars. Te bieži pie viņiem viesojās Bušmanis, kas dzīvoja Burapsī, mājā netālu no
parasti kūla. Kuļmašīna gan piederēja 3 saimniekiem jeb biedrībai,
kas sastāvēja no Kūžēnu mājas saimnieka Pētera Zariņa kā priekšnieka, Vītolu
māju saimnieka Cakara un Zēmeles kroga rentnieka Štermaņa. Vēl toreiz
Jaunburtnieku pagastu kulšanā apkalpoja kalējs Blūms, kuram piederēja divas
kuļmašīnas, kuras bija drusku mazākas jaudas kā Kūžēna dampim. Cik atceros,
pirmais mašīnists bija Reimanis, vēlāk Eglīts. Kad mājās un kaimiņu Vākšēnā
kūla, viņš labprāt man atļāva rīkoties pie katla un kūlēja – iesmērēt gultņus,
kurināt, uzmanīt spiedienu, iepumpēt ūdeni, palaist un apturēt. Viņš bija
pirmais skolotājs, kas iepazīstināja ar visām mašīnista gudrībām, tamdēļ es pie
viņa turējos klāt kā dadzis. Viņš man daudz stāstīja par ķibelēm un nelaimēm,
kas notiek pie kulšanas darbiem.
Mans tēvs tehnikai nepiegrieza nekādu uzmanību. Viņš
nekad neinteresējās kādā stāvoklī ir mašīna, ja tik var pareizi strādāt. Tajā
laikā tēvam vispār bija maz laika ar saimniecību noņemties, jo viņš maz atradās
mājās. Viņš bija iesaistīts gan pagasta valdē, Matīšu pienotavas valdē, gan
Valmieras patērētāju valdē. Atceros, viņš bija paņēmis mani līdz pie Salzemnieku mājām, kur viņš no barona bija izkaulējis zemes gabalu priekš Jaunburtnieku kapiem. Viņš bija saorganizējis ļaudis no visām apkārtējām mājām. Tur, Kauliņa mājas tīrumā plēsa akmeņus, veda klāt un
apkārtni un redzēt tikai vienu lietu - ,,dampi”!
Toruden piedzīvoju vēl vienu brīnumu. Mūs pārlidoja 2
lidmašīnas, par tām, arī lielie, vēl ilgi sprieda. Un tikai vēlāk dabūja zināt,
ka tās esot bijušas vācu lidmašīnas, jo esot sācies karš starp Vāciju un
Krieviju. Toreiz viss sagāja grīstē. To ziemu, puišus, kas svētdienās nāca uz
mūsmājām, vienu pēc otra iesauca dienestā. Arī no mūsu mājas aizgāja divi –
Mušperts un Eglīts Jānis. Pavasarī arī Bērziņa Augusts un Mūrnieka Jūlis. Māja
palika tukša un klusa. Tēvs visus darbus veica viens pats ar sieviešiem. Palika
tikai Eglīts Pēteris, kas vadīja mūsu dampi, bet viņš strādāja pie kalēja
Blūma, kur arī mūsu dampi pārtaisīja par pašgājēju. Viņš bija kājas dēļ
izbrāķēts no zaldātiem, bet runāja, ka gan jau pienākšot arī viņa reize. Bet to
rudeni Pēteris pats vēl brauca ar mūsu pārtaisīto pašgājēju un kūla ne tikai
pašu pagastā, bet arī Burtniekos līdz Briedes krogam. Vīru spēku bija maz un
tamdēļ kulšana ievilkās vēlu rudenī. Vasarā, kad vajadzēja novākt ražu, nebija, kas rīkojās
ar zāles pļāvēju. Man neuzticēja vadīt zirgus, to uzņēmās māte, bet āboliņu un
sienu pļaujot, kā sunītim bija jāskrien no pakaļas un stūros jāpaceļ izkapts,
lai var pagriezt mašīnu. Arī izkapti asināt pienācās man un māsai Annai griezt
tecilu. Bez tam, agri no rītiem ar rokas izkapti, bija jāapļauj krasts un
upmala, kur ar mašīnu nevarēja braukt. Rudzus un vasarāju bija vieglāk pļaut,
jo tur nebija jāstaigā mašīnai pakaļ, toties bija jāsien kūlīši un jākrauj
gubās.
Cilvēku gan bija Kūžēna vairāk, bet riktīgu strādnieku mazāk. Tēvs bija nolīdzis divas ģimenes – Salni un Jēriņu, kuriem bija diezgan daudz cilvēku. Salnim
Tad daudzi dabūja zināt, ka tāda maza tautiņa Latvija, kura varēja dot tādu spērienu Vācijas armijai pa apaļo vietu, kur beidzās mugura, ka vācietis ilgu laiku Rīgas frontē nevarēja atjēgties un sakārtoties jaunam triecienam. Man bija žēl pazīstamu puišu, kuri kādreiz strādāja Kūžēnā – Ķersta Kārlis, Ķersta Jānis, Zēmele Pēteris, Mūrnieka Jūlis, Rikveiļa Pēteris.
Atkal mūsu apkārtnē novietoja krievu pulku un viena
istaba bija jāatdod zaldātiem un pašiem jāsaspiežas ciešāk. Tā iznāca
saimniekam dzīvot kopā ar kalpiem. Tas viss bija pavasarī un Vākšēna rijā bija
ietaisīta baznīca. Krievu Lieldienās visi zaldāti gāja tur uz dievkalpojumu.
Kāds mūsmājas zaldāts paņēma mani pie rokas un, kad gājām garām mācītājam, viņš
visiem deva bučot krustu un, izejot ārā, pie durvīm dalīja dāvanas. Arī es
saņēmu 2 ūdens kliņģerus un sauju konfekšu. Tajā laikā jau tādas lietas bija
grūti dabūjamas un priekš manis liels gardums.
Uz mūsu un kaimiņa tīruma parasti notika zaldātu mācības un tur sniegs bija nobradāts tik ciets, kā ledus. Tad kādu dienu zaldāti runāja, ka būs lielā parāde un jābrauc uz fronti. Otrā dienā jau agri viņus veda uz laukuma. Mēs, bērni, skrējām augšā uz šķūni, kur pakāpāmies uz pieslietiem āboliņa zārdu stumburiem. Bija labi pārredzams viss laukums uz kura ierindā stāvēja daudzas rotas un gaidīja ģenerāli, kurš braukšot no Valmieras. Mēs, bērni, nosalām tur stumburos sēdēdami un
sabērtu sēklu un daudz dažādu citu darbu, kur vajadzīgs palīgs. To vasaru mani stingri piesēja pie darba. Kad lopus sāka laist ganos, bija jāuzņemas ganu gaitas un tikai pusdienas laikā varēja tikties ar kaimiņu puikām pie upes, kur laiks pagāja tik ātri, kad jau no mājas sauca – Pēter, nāc mājās, govis jālaiž ārā!
Tā vasara aizskrēja ātri un pienāca laiks, kad tīrumos
parādījās rudzu gubas. Āboliņš bija savests šķūņos, bet uz tīruma bija skaists
āboliņa atāls. Tīrums atradās pie kaimiņa Vākšēna robežas, vēl nenopļautām
auzām. Ganīt jau bija viegli, stāvi tik auzu malā un skaties, lai lopi neiet
kaimiņa auzās. Te klausos, kaut kur dampis pukšina. Pats domāju, kas tas varētu
būt, bet kuļmašīnu nedzird rūcam, ceļš aiz Vākšēna auzām ir tikai 200 metru
tālu. Un tad, palieku kā apstulbis stāvot, pa ceļu, lēnām pukšinādams, brauc
dampis, bez zirgiem priekšā un aiz sevis velk kuļmašīnu. Aiz viņiem vēl 2
zirgi, viens ved ūdens vāti, otrs malku.
Es pats nezinu, kā biju izbridis cauri auzu laukam un skatos, tagad dampim pietaisīta pakaļā tāda kā platforma, pie kuras pieāķēts kūlējs. Uz platformas stāv abi kalēja Blūma dēli. Viens no viņiem groza kaut kādu ratu, ar kura palīdzību dampim grozās priekšējie rati un dampi var nostūrēt, kur vajag. Otrais met krāsnī malku un uzmana tvaika spiedienu katlā. Vienā pusē dampim ir vesela rinda zobratu, kuri griež pakaļas riteņus un velk dampi uz priekšu. Es staigāju visam tam uz riņki un brīnījos, kā viss tur kustējās un strādāja.
gan bērniem.
Neatceros, kurā gadā vai 1914. jeb 1915. gadā, tēvs nopirka zāles pļāvēju un zirgu vilkmes grābamo mašīnu. Tas atkal priekš manis bij kaut kas ārkārtējs. Salika viņu darba kārtībā kuļmašīnas vadītājs Elstes Pēteris, kurš tajā laikā dzīvoja mūsmājās par vaļinieku, jauns cilvēks, ap 20 gadu vecs. Pļāvējs bija mūsmājas Augusts. Es stāvēju lauka malā, stundām skatīdamies, cik skaisti aiz izkapts vālā nogūlās āboliņš un zāle. Tajā laikā jau man bija uzticētas ganu gaitas. Bija jāgana cūkas, zoslēni un jāšķin dārzā cūkām runkuļu lapas. Bet Augustam griezt tecili, kad viņš trina mašīnas izkapti, man bija goda lieta, ko es nevienam nenovēlēju. Tehnika ir vienmēr mana indeve. Jau 3 gadu vecumā kuļmašīnai, kura toreiz vēl stāvēja Kūžēnos dampja šķūnī, kurš nodega kopā ar klēti un riju, biju neskaitāmas reizes izlīdis cauri pa visiem caurumiem no viena gala līdz otram. Tāpat dampim, viss, kas kustējās, tika izkustināts, katrs ,,aņķins” noprovēts. Tikai no svilpes man bija dikti bail. Un kad mašīnists gribēja mani padzīt, tad viņam vajadzēja tikai ķerties pie svilpes un puika lika kājas pār pleciem un pazuda. Tajā laikā kā dampi, tā kūlēju no vienas mājas uz otru veda ar zirgiem, kas prasīja savas zināšanas un paņēmienus. It sevišķi rudeņos, kad apledoja vai uzsalis, lai nesāktu pa kalnu ātri ripot uz leju. Tādi kalni bija turpat pie kaimiņa Vākšēna un pie Zēmeles kroga, kuri bija tuvākie un kurās mājās
metālu gabali, līdz kamēr pārtrūka strāva un dega tikai atsevišķās vietās. Es redzu, Mihailčisins guļ pie sadales zemē un viņam deg bārda un labās rokas krekla piedurkne. Pieskrienu pie viņa, ar rokām nospaidu bārdu un noplēsu krekla roku, kura gruzd. Cehā ienākuši mehāniskā ceha puiši, jo arī viņiem nav gaismas. Tie palīdzēja nodzēst vēl gruzdošo sadali un pazvanīja uz ambulanci, no kurienes atnāca sanitāri ar nestuvēm un aiznesa veco meistaru. Tā viņš arī vairs neatgriezās, kamēr es tur strādāju. Bet, lai izlabotu sadali un savestu visu agrākajā kārtībā, mums prasīja 2 dienas darba. Veco darbnīcas vadītāju, kurš bija izstrādājis tādu lērumu, kritizēja un zobojās par viņu ne tikai elektroceha strādnieki, bet arī mehāniskā ceha ļaudis. Sprieda par kandidātiem jaunam darbnīcas vadītājam un radās diezgan daudz kandidātu. Kad galvenais enerģētiķis pateica, ka uz priekšu vadīs Zariņš, tas ir es, tad gan nobijos ne pa jokam. Protestēju kā mācēju un aizrādīju, ka labi neprotu krievu valodu, neprotu krieviski rakstīt u.t.t., bet tas maz līdzēja. Viņš teica, ka es esot pierādījis savas spējas ar savu darbu, uzlabodams ceha darba instrumentus, savedis kārtībā 2 līdzstrāvas dinamo mašīnas, kurām bijuši beigti gultņi un kuras bijušas norakstītas, bet tagad strādājot un pildot savus pienākumus jau vairāk mēnešu. Tāpat esot uzbūvējis iluminācijas un vadu izolācijas mašīnas un vēl citas lietas. Tā mani apstiprināja par darbnīcas vadītāju bez manas piekrišanas. Nekā darīt, darbs man tagad iznāca daudz vairāk un muguru sildīt pie žāvēšanas skapja man nebija laika, jo arī uz priekšu es izpildīju tos pašus darbus, ko agrāk, tikai viens labums, lejā, šahtā vairs nebija jābrauc. Visu laiku iznāca šiverēties pa darbnīcu. Galvenais, man bija jāskatās, lai iekārtas un motori, ko darbnīca salabo, būtu pareizā kārtībā, jāizņem no noliktavas vajadzīgie materiāli priekš remonta un viņi jāizdala, kam vajadzīgs. Pamazām iemanījos savā darbā un varēju tīri labi tikt ar visu galā. Rēķināju, ka man nākošo gadu sods – 10 gadi beidzas, braukšu uz dzimteni un būšu no tās ķezas vaļā. Bet līdz tam laikam
metināju pats. Bija arī kāds atbrīvojies ,,krimiķis” - darbu vadītājs, kuru parasti maz redzējām un, kuram par mūsu darbu bija maz jēgas. Viņš parasti man vienmēr uzsvēra, ka par to darbu ir jāatbild, bet pašam bija maz prātiņa. Tamdēļ vēlāk no šī darba tika atcelts un aizkomandēts citur. Mēs palikām trīs vien. Tajā laikā pelnījām vecā naudā 1000 rubļu mēnesī un bijām apmierināti. Es varēju katru mēnesi uz māju aizsūtīt 500 rubļus. Visā spēkstacijā bija daudz un dažādi darbi. Uz mani jau skatījās kā uz kādu specu, tikai ar galveno administrāciju nebiju nācis nekādos sakaros. Gadījās, ka man uzdeva uzstādīt un palaist lielu dūmu gāzu ventilatoru. Tik lielu ierikti jau gan redzēju pirmo reizi. Ventilators bija 3 metri augstumā ar 40 kW motoru. Kad viss nāca gatavs, palaižot motoru jau vēl pie maziem apgriezieniem, domāju, ka visa ierīce uzlidos gaisā. Sapratu, ka darba rats nav izcentrēts. Sanāca visa TES vadība – direktors, galvenais inženieris, mehāniķis un galvenais enerģētiķis. Ilgi sprieda un gudroja, tad prasīja man, ko es ieteiktu. Es teicu, ka tādu brāķi jāsūta uz rūpnīcu atpakaļ, lai atsūta jaunu izsvarotu un izcentrētu ventilatoru. To gan nevarot, bet vai es nevarot kaut kā viņu izlabot. Tad es pateicu, ka var, bet tas prasīs laiku. Kas man priekš tam esot vajadzīgs un cik tas man prasīšot laiku? Es teicu, ka te ir vajadzīgs 6. kategorijas atslēdznieks un vismaz uz 10 dienām dežūrelektriķi, kas ieslēdz un izslēdz motoru, jo mums pašiem nebija atļauts tik lielus motorus izslēgt. Tad galvenais enerģētiķis pateica: ,,Kas par niekiem, tu pats vari to izdarīt, es tevi pazīstu, jo tu strādāji 9.šahtā par elektriķi. Es tevi pārbaudīju un tu vienmēr biji zinošs. Man nav priekš tam lieku cilvēku.” Galvenais inženieris sāka mani iztaujāt, kur es agrāk strādājis. Kad pateicu, ka strādāju Rīgā par mašīnu atslēdznieku, viņš noteica, ka mēs tev dodam 6.kategoriju un 10 dienu laika. Trīs dienu laikā ventilators bija kārtībā un varēja dot pilnus
no Intas braukt prom tu nedrīksti, jāpaliek te strādāt. Raksti savai ģimenei, lai sieva ar bērniem brauc šurp, te var labi nopelnīt, uz māju tevi laist nevar. Drīz atļauju, izbraukt uz mājām, saņēma arī Petrovs Andrejevičs.
Un tā, es mūsu kopējā istabā paliku viens pats. Sarunāju Miezīša Jāni, kas arī tajā laikā atbrīvojās no lēģera un mēs atkal istabiņā bijām divi. Viņš uzrakstīja lūgumu, lai izsūtītu sievu ar bērniem no Sibīrijas, braukt uz Intu pie viņa, kas arī pēc dažiem mēnešiem notika. Mūsu istabiņa palika mums visiem par šauru. Tā pienāca 1956. gada maija beigas un es saņēmu paziņojumu no ,,pervij otģel” par ierašanos tur, lai saņemtu dokumentus uz brīvu izbraukšanu no Intas. Varat saprast manu prieku, ka pienācis laiks, kad varu atgriezties dzimtenē, pie savējiem. Toreiz tur bija saradušies kādi 200 cilvēki – latvieši, igauņi, lietuvieši, ukraiņi un krievi. Mums izsniedza anketas, kuras bija jāaizpilda un jānofotogrāfējās. Un pēc pāra dienām saņēmām pases, ar kurām varēja dzīvot Krievijā, kur patīk. Biju jau kā spārnos un tūliņ sāku kārtot darba dokumentus par aizbraukšanu. Šogad Jāņus līgošu dzimtenē!
Kad sāku par to runāt, priekšnieki solīja visādus labumus. Lai es slēdzot līgumu uz   2 gadiem un vedot šurp ģimeni, būšot dzīvoklis un viss, kas vajadzīgs. Bet mēnesis jānostrādā, jāsagādā vietnieks un tikai tad varēšot tikt. Es nevarēju pat iedomāties palikt šeit ziemeļos, kad domas vienmēr bija dzimtenē pie savējiem. Sarunāju Miezīšu Jāni palikt manā vietā un tā, 1956. gada 5. jūlijā atvadījos no Intas. Un ja nebūtu divi Miezīša bērni, kurus viņš gribēja nogādāt dzimtenē pie viņa brāļa, kurš dzīvo Rīgā, lai
apgriezienus. Bija labāks un mazāk vibrēja, kā otrs vecais, kurš strādāja visu laiku. Mēs visi trīs, gulējām dūmgāzes kanālā un ,,stiepām gumiju”, jo nebija nekāda darba. Kad 5.dienā galvenais mehāniķis bija ieradies paskatīties, kā veicas ar darbu, bija jālien no trubas ārā un jāziņo, ka viss kārtībā. Ieradās viss štābs un, kad motors jau strādāja uz pilniem apgriezieniem, piegāja un, kā bērni, ar pirkstu lūkoja vai nedreb. Domāju, ka tagad uz priekšu man būs 6.kategorija, bet nekā, viss palika pa vecam. Biju jau TES nostrādājis 6 mēnešus, kad piepeši mēnesī saņēmu 500 rubļus. Sataisīju trobeli un kantora grāmatvedībā salīdzināju savus uzdevuma ,,narjadus”. Tur pateica, ka trīs esot viltoti. Visa mana žēlošanās un meklēšana nekādus panākumus nedeva. Nokreņķējos un noskumu, ka nevaru uz māju aizsūtīt tos 500 rubļus. Uzrakstīju uz māju vēstuli par nedienām un gāju uz pastu, kad ceļā satiku, savu, 9.šahtas enerģētiķi un tam izsūdzēju savas bēdas. Tas teica: ,,Nu ko, ar tiem blēžiem nav ko plēsties.” Viņš izrāva no bloka lapiņu un uzrakstīja iesniegumu 9.šahtai un uz stūra uzrakstīja – pieņemt darbā par darbu vadītāju elektrocehā. Viņš teica, ka tevi droši vien viņi sūtīs uz rajona kadru daļu. Tur ir tāds pustraks vadītājs un visus bāž cietumā, bet es domāju, ka tev pārāk taisna lieta. Tu viņam parādi algas grāmatiņu un tos ,,narjadus”, kā arī pasta kvītis par naudu, ko esi sūtījis uz māju. Otrā dienā negāju uz darbu, bet ar trīcošu sirdi gāju uz rajona kadru daļu. Bija drusciņ jāpagaida, kad ieradās pats priekšnieks – varen drukns, neliela auguma, bet kakls un galva vienā resnumā. Varen bazūnīga balss, kad iegāju kabinetā, biju pavisam nobijies. Piestūmu viņam priekšā visus dokumentus un pateicu, ka nevaru tur strādāt par tādu algu, jo man mājās ir 4 bērni un slima sieva. Tad apskatīja papīrus un nobļāva: ,,Ti svoloč baltatj hočeš!” tomēr ņēma telefonu un zvanīja uz TES. Neievēroju, ko viņš prasīja un nezinu, ko tur atbildēja tad bļaudams telefona un lamādamies
darīja, bija vīri no Leņingradas, kuri sevi saukāja par kiroviešiem. No apsardzes nekādas represijas nebija, likās, ka tie paši no kaut kā nobijušies, bet lēģera un šahtas disciplīna turpinājās vecajās sliedēs.
Tā pienāca 1954. gada 25. jūlijs, kad saņēmu paziņojumu ierasties lēģera pilnvarotā kabinetā, kur man nolasīja paziņojumu, ka mana sodāmība 10 gadi, trīs bez tiesībām, noņemta un man ar mantām jāiet uz Intas pilsētas komandantūru. Biju ārkārtīgi laimīgs un jau rēķināju, pēc cik dienām būšu dzimtenē. Tas viss iznāca tik ātri, ka es pat no draugiem nedabūju atvadīties. Mēs bijām 3, divi krievi un es – viens latvietis. Mums izmaksāja nedaudz naudas un konvoja pavadībā izgājām pa lēģera vārtiem. Komandantūrā mums izdeva apliecības par atbrīvošanu, bet tūliņ lika parakstīt lapu, kur bija rakstīts, ka uz ,,ukaza” pamata par darba vervēšanu Komi rajona šahtām, par patvarīgu izbraukšanu no rajona, draud 25 gadi ieslodzījuma. Dūša atkal bija uz nulles. Nezināju, kur griezties, kam prasīt padomu. Biju kā putnēns, kas izgrūzts no ligzdas un man nebija nekādu zināšanu, ko darīt. Tamdēļ nolēmu uzmeklēt sava ceha strādnieku Gopi, par kuru zināju, ka tas ir Pievolgas vācietis, jau vairākus gadus atbrīvojies un dzīvo Intas upes krastā. Pēc nostāstiem to vietu, apmēram, zināju, sāku meklēt un pievakarē atradu māju, kurā viņš dzīvo. Vēl laimīgāks es biju, ka pie viņa atradu mūsu tautieti Krievu Kārli, kas atbrīvojies dažas nedēļas pirms manis. Garastāvoklis uzlabojās, jo bija ar ko parunāties un noskaidrot stāvokli. Kārlis jau bija noskaidrojis, ka par izbraukšanu no Komi republikas labi nebūs, tamdēļ kaut kur jāmeklē darbs. Pašreiz šahtas cehiem jauni cilvēki nav vajadzīgi, vienīgais darbs ir zem zemes. To nu mēs - ne viens, ne otrs negribējām. Kārlis jau bija sarunājis darbu Intas projektu birojā un ar nākošo nedēļu taisījās strādāt. Es domāju kādas nedēļas ,,pabumbulēt” un apskatīties, kā izskatās brīvībā un pa to laiku sameklēt darbu kādā siltākā vietiņā, jo drīz sāksies ziema ar saviem aukstumiem. Gope mums piedāvāja par abiem vienu istabiņu, kur mēs varējām apmesties. Un tas jau man bija liels sasniegums, jo taisni
vēl daudz bija jāpārdzīvo. Tā pirmais, kas man iztaisīja lielu uztraukumu bija šāds. No rīta, darbu sākot, cehā ieradās kāds pusmūža vecuma krievs, varen runīgs un palielīgs, savā runā visur uzsverot savu ,,es”, es tā un es tā. Viņš gribot strādāt mūsu cehā par elektriķi, jo agrāk strādājis kādā lielā rūpnīcā, kura labojusi dažādas elektriskās iekārtas un motorus ar lielām jaudām. Galvenais enerģētiķis Tarasovs viņu izprašņāja un pieņēma darbā un to pašu dienu norīkoja darbā nomainīt palaižamu motoru ,,Terekoņina 16 kW” ar reostatu, kuram bija izdiluši lodīšu gultņi. Jauno motoru, kuru jāuzstāda, no darbnīcas nogādāt vajadzīgajā vietā palīdzēja citi puiši un paši aizgāja nozīmētā darbā. Toreiz cehā es paliku viens un laboju kādu elektropalaidēju. Zvana telefons, es paņemu klausuli. Zvana dispečers, pārskaities bļauj, ko jūs tur uz terekoņņiku esat aizsūtījuši par bandītu, izplaucējis mašīnistam acis un sabojājis mašīnu. Es jūs visus nodošu tiesai par kaitniecību, šoreiz tik viegli vaļā netiksiet, es ziņošu šahtas vadībai.
Es drāzos uz notikuma vietu skatīt, kas tur noticis. Tur jau salasījies labs pūlītis cilvēku. Viņu vidū, zemē tup sievišķis – mašīniste, kas ar rokām tura seju un visā galvā kliedz kā kaujama: ,,Moji glaza, moji glaza!”. Es paskatos uz sāls ūdens reostatu, kurā pie motora palaišanas tiek iegremdētas 3 pusmēneša izskata, 1/2 metru garas metāla plāksnes. Tās līdz pusei nodegušas un man ir skaidrs, ka sievietei acīs iešļācies koncentrēts sālsūdens. Uzsaucu krieviem, kas stāv, lai atnes spaini ar tīru ūdeni. Jaunais specs, sarāvies pavisam maziņš, aizlīdis kaktiņā aiz sadales, mūžīgi atkārto, ,,ja ņe vinovat”. Izrādās, ka viņš reostata kabeli, kuru jāpievieno rotora riņķiem, pieslēdzis motora barošanas kabelim. Atnesa spaini ar ūdeni, es slaku viņai sejā un uz rokām ūdeni un saku, lai viņa mazgā acis, bet viņa tikai bļauj. Ar spēku atrauju vienu viņas roku no sejas un iešļācu acīs ūdeni, tad arī viņa sāk skalot acis un vairs nebļauj. Tad laimīgā balsī iesaucas: ,,Vižu, vižu!”
viņš galvu vien nogrozīja, ka es apziņoju, ka viss ir kārtībā.
Tā nostrādāju kādus pāra mēnešus, kad mani uzreiz samainīja ar kādu 9.šahtas elektriķi. Iemeslu nezinu, bet tikai baumoja, ka viņam esot blats pie mūsu štāba barakas komandanta. Tā mani pārskaitīja uz šahtu un pārvietoja citā barakā pie šahtas mehāniskā un elektroceha, ar visiem barakas disciplīnas noteikumiem. No rīta pēc brokastīm bija jāstāv rindā pie vārtiem un zem konvoju stobriem jāiet uz šahtu. Biju patiešām nobijies, es tak par elektrību neesmu nekāds specs. Vakarā, jaunā barakā, iepazinos ar diviem tautiešiem – Valdi Ābeltiņu un Kārli Krievu, abi jaunāki par mani. Valdis beidzis universitāti Rīgā, vācu laikā, Kārlis tehnikumu. Es viņiem uzticu savas bēdas, kāds es esmu muļķis elektrībā. Valdis smej un saka, ka krievi ir 10 reizes dumjāki par tevi un nemaz neuztraucies un nebēdājies. Kad otrā dienā iegāju šahtas elektrocehā un darbnīcas vidū ieraudzīju veselu blāķi apaļu podu un motoru, nobijos pa īstam. Bet Valdis saka, ka tu tak teici, ka māki lasīt shēmas. Skaties, visu šo katlu shēmas ir piespraustas pie darbnīcas sienas, tur nekas sevišķs tajā katlā iekšā nav, gan tiksi galā. Un tiešām, pamazām, viss gāja no rokas. Valdis visu sīki izskaidroja, ja ko taisni nezināju. Mehāniķis es biju specs un pamazām arī elektrība palika gaišāka. Galvenais enerģētiķis, redzēdams, ka esmu labs atslēdznieks un mehāniķis, norīkoja mani uz tādiem darbiem, kas atbilda manai profesijai. Mūsu ceha vadītājs un darba kontrolieris bija kāds Maskavas krievs Mihailčisins – diezgan iedomīgs un aprobežots. Viņš izlaida no ceha daudz slikti atremontētu iekārtu un armatūru, tamdēļ Mihailčisinam ar galveno enerģētiķi radās šādi tādi konflikti.
Jau biju cehā nostrādājis krietnu laiku, kad pienāca arī mana kārta nobraukt lejā šahtā. Mūs, trīs, nozīmēja pārvietot sadales apakšstaciju kaut kādā iecirknī. Tā man bija otrā reize nobraukt zem zemes 160 metru dziļumā. Es, un 2 lietuvieši, braucām lejā, ilgi gājām par kaut kādu gaiteni ar sliedēm, tad par kādu eju uz augšu. Mani atstāja pusceļā un teica, lai es atvienoju kabeli no palaidēja, kad viņi
neaizmirstu tēvu valodu, dzimtenes parašas un kultūru, tad es būtu brīvs un neatkarīgs cilvēks. Man kabatā bija ap 3000 rubļu un ilgas ātrāk tikt pie savējiem. Braukšana iznāca caur Maskavu un Rīgu. Daudzi biedri, kas bija dabūjuši atvaļinājumu un braukuši pa dzelzceļu, brīdināja, ka kupejās notiekot apzagšana un laupīšana, lai uzmanoties. Aizņēmām veselu kupeju – 2 bērni, 1 sieviete no Iecavas, Jelgavas vidusskolas skolnieks un rīdzinieks Andersons. Mēs ar Andersonu pievācām 3 igauņus un vairāk ar kupejā iekšā nelaida. Tamdēļ līdz Maskavai bija diezgan mierīgi, ja neskaita, ka katrā stacijā kupejā nāca iekšā visādi tirgotāji, bāza degunus visos stūros un centās bez vajadzības uzkavēties.
Maskavā šķīrāmies no jaukiem igauņiem, kas aizbrauca uz Ļeņingradu. Mūsu vilciens uz Rīgu atgāja tikai naktī. Mums bija jākompostrē mūsu biļetes, tāpēc viens no vīriešiem visu laiku stāvēja pie kases rindā. Man priekšā bija tikai viens, maza auguma krieviņš. Kasi atvēra tikai 1/2 stundu pirms vilciena atiešanas. Es nezinu, vai tā vienmēr iet krievu dzelzceļa stacijās? Mums virsū drāzās cilvēki no visiem stūriem, kas stāvēja pie citām kasēm. Es ar abām rokām ieķēros apaļā koka lenderē, kas nostiprināta šķērsām zem kases lodziņa. Krieviņš, kurš bija man priekšā, atradās starp manām rokām, bet spiedieni un grūdieni bija tik stipri, ka viņu apspieda zem lenderes. Un kad kasiere atvēra lodziņu, es iesviedu visas mūsu biļetes pa lodziņu, bet viņa atkal lodziņu aizsita. Sākās vēl trakāka grūstīšanās un, kad atkal lodziņš pavērās un roka sniedza biļetes, es biļetes paķēru, saspiedu saujā un laidos no lenderes vaļā. Mani uzspieda gaisā un es pa cilvēku galvām un pleciem rāpos, kamēr atkal tiku normāli uz grīdas. Vienīgais zaudējums bija, ka manai kurtkai bija pazudusi lielākā daļa pogu. Paņēmām savus koferus un laidāmies uz vilcienu, lai vismaz abiem bērniem būtu kāds plaukts, kur gulēt. Vilciens bija piepilsētas
 un lenaks
par to es visvairāk bēdājos. Intā nebija ne viesnīcu, ne kopmītņu un daudzi bija naktis pavadījuši, ielīzdami siltuma trases kanālā. Spriezdami par Gopes, ar sievas radiem kopēji, celto māju, sēdāmies pie vakariņu galda. Pie Gopes bija atnācis 9.šahtas 4.iecirkņa prieksnieks, kurš bija dabūjis sev jaunu dzīvokli un, kura veco istabu mēs tagad ar Kārli aizņēmām. Uz atvadībām uzlika pusstopu uz galda un iesākās tīri jautras sarunas. Gope uzgrieza radio aparātu ,,VEF Baltika”, lai skan mūzika. Istabā iedrāzās resna krieviete ar pudeli rokā, pagrūda sāņus Gopes sievu un drāzās virsū iecirkņa priekšniekam, lai iešļāktu viņam sejā šķidrumu. Kārlis veikli viņai izrāva pudeli no rokas. Viņa sāka bezkaunīgi lamāties un ārdīties. Kamēr mēs attapāmies, paķēra ,,VEF Baltiku” un ar visu spēku nosvieda uz grīdas. Mūzika apklusa un pati izskrēja pa durvīm. Pudelē, ko Kārlis izrāva viņai no rokām, bija etiķskābe. Man tas atkal bija liels pārdzīvojums, ko es nekādi nevarēju izskaidrot. Tikai vēlāk Gope izstāstīja, ka tā esot bijusi iecirkņa priekšnieka civilsieva, bet viņš, nezin par ko, viņu izsviedis no mājas, tāpēc viņa gribējusi atriebties. Man tomēr visvairāk sāpēja lieliskā radio aparāta sasišana. Brīvā dzīvodams, es sāku viņu pētīt un pēc dažām dienām aparāts bija kārtībā. Pamazām sāku apskatīties pēc darba. Aizrakstīju uz dzimteni sievai un, kā par brīnumu pēc 4 gadiem, saņēmu pirmo vēstuli. Dabūju zināt, ka viņiem, Matīšos, kur sieva strādāja par skolotāju, iet grūti, ka mirusi arī mana māšele Milda, bet bērni veseli. Nosūtīju viņiem pa pastu 500 rubļu un rēķināju, ka jāstājas darbā, lai varētu viņiem palīdzēt. Šinī laikā palīdzēju Gopem pārkravāties uz jauno māju, kuru viņš kopā ar radiem bija uzcēlis.  Krievu Kārlis bija sameties kopā ar kādu krievieti viņa gados un aizgāja dzīvot pie viņas. Es paliku viens un jaunā mājā aizņēmu mazu kaktiņu ar savu saliekamo gultu. Vēlāk Gope pieņēma vēl 2 īrniekus, lietuviešus, ar kuriem labi satiku.Iestājos darbā Intas elektriskā spēkstacijā. Par ,,kuražnieku” un manā ziņā vēl klāt 2 krievu palīgi – viens metinātājs un viens palīgs. Metinātājs, tiešām, bija labs sava amata pratējs, bet liels iemetējs. Kad gāja pusdienā, tā pēcpusdienā nebija lietojams, tamdēļ es ņēmu un
kur ,,blatnaju” brigāde tikai 300 tonnu. Parādījās plakāts ar lietuviešu sasniegumiem un visas papildporcijas, ko izsniedza kā prēmijas pie ēšanas pārgāja lietuviešu brigādei un ,,blatnaji” palika tukšā. Tādu pārestību viņi nevarēja piedot, tāpēc bija jānoslēdz rēķini ar vainīgo.
Vakarā, kad visi jau taisījās gulēt, lai liktos uz auss, mūsu barakas galā pa durvīm iesoļoja kādi 11 vīri, par kuriem jau pēc apģērba varēja spriest pie kādas komandas tie pieder. Pie galda vēl daži mūsējie spēlēja šahu, dambreti un domino. Tiem visiem pagāja garām, līdz nonāca pie mūsu nodalījuma, kur atradās elektrocehs un otrā pusē lietuvieši ar savu brigādi. Tur gājiens apstājās pie nāriņas, kur augšējā sēdēja puisis un kaut ko šuva. Tad priekšējais, kuram rokā parādījās pamatīgs dūcis, nobļāva ,,sļezai” un lēca, lai norautu puisi no nāriņas. Tai pašā momentā ar līstīšu apgalveni dabūja pa galvu un novēlās zemē. Sākās briesmīga bļaušana un kņada. Lūza koka gabali, galds saplaka pie grīdas. Kad sasita vienīgo spuldzi virs galda, palika viss tumšs, gaisma tikai iespīdēja caur aizrestotiem logiem no lēģera apgaismojuma. Lūza nāras un dzirdēja smagus sitienu būkšus. Cīņā ierāva visus, kas vēl nebija nolikušies uz guļu. Stāvēdams aiz krāsns, novēroju visu cīņu un redzu, ka viens ar tabureti taisās sist pa galvu ceha puisim Petrovam Andrejevičam. Es saķēru tabureti aiz kājām un bļauju ,,spasaisja Andrejevič”. Tas cērtas uz riņķi un dod pa kaklu vainīgajam. Visa kauja vilkās tikai dažas minūtes, tad viss palika kluss, dzirdēja tikai cilvēku vaidus. Ienāca komandants un nobļāva, kāpēc nav gaismas. Kāds sacīja, ka lampa sasista. Komandants aizgāja un, kad viņš atgriezās, viņam līdzi nāca vairāki lēģera uzraugi. Kad iedegās gaisma, telpā atklājās šausmīgs skats. Galdam nebija kāju, visa telpa piejaukta ar koka ēveļu skaidām, kuras mums bija guļamos maisoos puse nāru lietuviešu puse salauzta. Zemē, bez dzīvības
uzrakstīt – par ,,blatnajiem”, kā šķiru, kas terorizēja ne tikai godīgos lēģera ļaudis, bet pat lēģera administrāciju un apsardzi un, lai dievs nedod ar viņiem saķerties. Reiz, kad es strādāju nakts maiņā un dienā mājās, barakā, atpūtos, guļot nāriņā dzirdu 4 vīru domino spēli pie galda un strīdus par kaut kādas galvas griešanu. Pamodies gāju sevis pēc uz priekštelpu, kur stāvēja ,,paraška”. Skatos, pie durvīm kāds izgāzis tumši brūnu šķidrumu un tas tek uz durvju pusi. Es skatos no kuras vietas tas nāk un acis atduras pret otrā stāvā nāriņā gulošu cilvēku bez galvas. Šausmas pārņem visu manu augumu, es zaudēju kustēšanās spēju, nevarēdams saprast vai es tiešām redzu to īstenībā jeb man rādās halucinācijas. Kad attopos, drāžos ārā pa durvīm priekštelpā un saucu pēc barakas komandanta. Tas smej un saka: ,,Skaties, ka tev pašam vēl galva uz pleciem un ,,blatnaji” nav nogriezuši.” Nekā nedzirdēju par vainīgā meklēšanu un sodīšanu. Tikai dzirdēju, ka galva esot iznesta no barakas un nolikta uz ceļa pie sardzes būdas. Lēģerī jau cilvēka dzīvība nekas nebija, jo mēs jau nebijām cilvēki, tikai kustoņu bars ar numuriem uz muguras. Mēs bijām tikai roboti, kas kustās pēc kaut kādas ieprogramētas programas. Tikai šahtā cilvēks varēja justies brīvāks, bet ne jau visi, kas tur strādāja. Tomēr te bija kāda likumība pēc kuras bija jāpieturās. Bet arī šeit cilvēki pazuda bez vēsts. Tā nodūra mūsu tautieti Rībenu, ar kuru es biju pazīstams jau Rīgas lēģerī. To izdarīja ,,blatnaji” par to, ka viņš nepārdeva viņiem savu džemperi, jo tas viņam pašam noderēja aukstā laikā. Kas tur, viens robots vairāk vai mazāk, tas tak nelaimes gadījums vien ir. Jāpastāsta gadījums ar lietuviešiem. Kāds Lietuvas students bija iesniedzis šahtas priekšniekam lūgumu, lai viņam atļauj dibināt ,,gruščiku” brigādi no saviem tautiešiem. Šahtā, augšas maiņa izdod maz ogles, viņš apņemas to divkāršot. Tā nu iznāca, ka brigāde, kas bija nokomplektēta no lietuviešiem, lēģerī tika novietota barakā, kur vienu pusi aizņēma elektriskais un mehāniskais cehs, otru barakas pusi lietuvieši. Jau pirmā maiņā lietuviešu brigāde bija izdevusi 700 tonnas
Es atvienoju un savienoju pareizi kabeļus, ielieku izsistos drošinātājus un pamēģinu iedarbināt motoru. Lai gan nažiem gali nodeguši, tomēr strādāt var, bet sieviete pretojas un saka, ka bail, kad atkal tā nenotiek. Tikai tad, kad es esmu jau uzvilcis vagoneti vajadzīgā augstumā un uz troses parādās zīme, lai zinātu, ka jāizgāž, viņa no manis paņem reostata rokturi. Vēl pagaidīju, kamēr uzvelk pāra vagonus, tad noprasīju, vai varēs strādāt? Viņa to, smaidīdama, apstiprināja un es gāju atpakaļ uz cehu. Tur jau bija arī pats vaininieks, tagad melns un maziņš, jo puiši, dabūjuši visu to zināt, tagad ,,mazgāja” viņam galvu. Vakarā priekšnieks viņam pateica, ka priekš tādām cūcībām viņam darba nav un var meklēt citu darbu. Ar šo notikumu es jau šahtā sāku palikt pazīstams, jo visi smējās, ka es esot ārstējis mašīnisti, bet citi tikai bolījuši savas acis. Tamdēļ šahtā mani bieži jau sauca uzvārdā, tikai pa krievu modei ,,Zoriņš”. Uz to es atbildēju, lai viņi neblamē manu uzvārdu un mani sauc Z-a-r-i-ņ-š. Ja viņi nevar to pareizi pateikt, lai sauc mani par Peksi un tamdēļ iznāca, ka beigās visi sāka ,,Pekšot”. Tā, kādreiz, nākot no kombināta uz darbnīcām dzirdu, ka aiz muguras pa lielu gabalu kāds bļauj: ,,Peks, Peks!” Es paskatos atpakaļ un redzu, ka pa ceļu no vārtiem skrien šahtas priekšnieks Šķipelmans un ,,Pekšo”. Neko darīt, griežos apkārt un eju pretī. Viņš man saka, ka slīpā stobra mašīna nestrādā, es nupat no turienes nāku. Ejam abi atpakaļ uz mašīnu māju. Ieejot, viņš iet pa priekšu, es no pakaļas. Ejot gar motoru, es redzu, ka viena oglīte jeb birste neguļ klāt pie kontakta riņķa. Es, garām iedams, ar roku piespiežu viņu un pieejot pie mašīnista noprasu: ,,Nestrādā?” Mašīnists saka, ka nestrādā. Es paņemu kontroliera kloķi un pagriežu – lielais troses veltnis sāk griezties. Es paskatos uz šahtas priekšnieku, tādas ieplestas acis es nebiju redzējis. Viņš tikai noteica: ,,Liekās, tev ir tādi vārdi!” un aizgāja. Es vēl aizkavējos, pievilku oglēm stingrākas atsperes. Un pat mašīnists nezināja kāda vaina ir bijusi.
Darbs paliek darbs un visās lietās jau tik gludi nemaz negāja. Bija arī savas likstas un neveiksmes, bet kā par brīnumu amata veiksme man mazumā negāja. Daudzreiz, tīri negribēdams, ieguvu ievērību.
Tā kādu rītu, darba uzdevumu došanas laikā, manam priekšniekam, rakstot grāmatā dienas uzdevumus, dzirdam mehāniskā cehā lielu škandālu. Nikni kliedz šahtas galvenais inženieris un mehāniķis, kurš atsūtīts atpakaļ, jo nav izturējis kāds gultnis. Tas bija prāvs, kāda motora klaņa gultnis, kuru šahtas darbnīcas apņēmušās iebabīt.
Klausīdamies tos strīdus, es, jokodams, saku priekšniekam: ,,Ir gan speci, nevar ieliet vienu gultni, es ielēju četrus un tur vēl šodien”. Savu piezīmi, kā muļķis, izteicu nekā nedomādams, un nevarēju iedomāties kādas būs sekas. Pēc neilga laika cehā ienāca visu ,,brīvo vīru” šahtas vadība ar direktoru Šķipelmani priekšgalā, līdzi viņiem arī 2 sveši vīrieši – viens karavīru formā ar zvaigznēm. Galvenais inženieris griezās pie manis, lai es ņemu un izleju to gultni, ar kuru mehāniskais cehs nav ticis kārtībā. Manus iebildumus neņem vērā. Mans priekšnieks paziņoja, ka es 2 gadus atpakaļ 2 dinamo mašīnām esot ielējis gultņus un tās vēl šodien strādājot bez ,,otkaza”. Lai tikai es pasakot, ko man vajagot, lai to darbu veiktu. Pateicu, lai man uz 1 dienu atbrīvo smēdi un vienu cilvēku palīgā. Man inženieris paziņoja, ka rītā smēde ir manā rīcībā uz visu dienu un Freimanis, kura vārdu es nosaucu un, kurš strādāja smēdē par uzsitēju, ir manā rīcībā. Un kungi aizgāja. Es paliku ar savām domām par muļķīgo izrunāšanos no rīta. Ienāca Freimanis un pārmeta man, ka es to gultni apņēmies ieliet. Krievi jau tagad smejot par mani, ka tur nekas neiznākšot. Es noteicu, lai viņš nevārās, rīt redzēs kā būs. Otrā dienā jau no rīta rāvāmies pa smēdi. Labi, ka bija vecā kaste, kurā gultnis jau agrāk bija formēts. Tamdēļ mums darbs veicās raiti un atlika tikai gultni sasildīt un, izkausējot, babītu ieliet. Tad te jau sākās visa gudrība par labu iznākumu, jo pirmo reiz es leju babītu tik liela apmēra gultnī, tamdēļ centos Rīgā iegūtās zināšanas pielietot pēc
izslēgšot strāvu. Es paliku uz vietas viens pats, bet viņi aizgāja un pazuda kaut kur ejas tālumā. Es atskrūvēju palaidēja vāku, pieslēdzu indikatora lampu un gaidu, kad tā nodzisīs. Kad tas notiek, es ātri atvienoju kabeļa galus un izvelku no aparāta. Bet tūliņ kaut kur tuvumā notiek liels sprādziens, ejā sagriežas milzīgs putekļu mākonis un pēc dažām minūtēm sāk kaut kas klabēt un birt. Es aiz bailēm sastingstu, jo kur tu spruksi, ja nezini uz kurieni. Stāvu un domāju vai tās ir beigas, kad redzu augšā, ejā parādās 2 uguntiņas un lēnām man tuvojās. Manas bailes pāriet, jo neesmu viens šajā sasodītajā alā. Pienāk abi lietuvieši un viens prasa, nu vai nobijies? Es skaidri un gaiši atbildu, ka skaidrs, ka nobijos, jo ko tur liegties. Viņš mani paņem pie rokas un paved dažus soļus augstāk par eju, kur sānos ir caurums  un atskan stiprāka klabēšana. Tur transportieris velk prom ogles uz gumijas lentu, kas ogles iznes uz lejā esošas vagonetes. Lietuvietis nosaka, ne jau tu viens to pārdzīvo. Sākumā arī man šahtā tāpat bija, tāpēc nedusmojies, ka mēs ar tevi tā pajokojām. Un kad tu vēlāk vairāk iepazīsies ar pazemi, tad redzēsi, ka šajās šahtās vēl ir daudzi caurumi pa kuriem var izlīst virszemē. Tāda bija pirmā nobraukšana ar liftu šahtā. Vēlāk, kad bija pagājuši vairāki gadi, par to pašam bija jāsmejas. Biju jau saņēmis prēmiju un goda rakstus par dažādiem darbiem.
Kad 1953. gadā mūsu cehā notika šāds gadījums. Mums cehā bija ievests 39 kW motors, kuram vajadzīgs remonts. Es pašlaik konstruēju nelielu sadali. Cehā mēs vairāk nebijām, kā abi ar Mihailčisinu, kurš parasti sēdēja uz sola, blakus žāvēšanas skapim un sildīja savu muguru. Nezinu, kāpēc viņš bija sadomājis lielo, 39 kW, motoru pārbaudīt ar strāvu un vienoja klāt kabeli motoram, lai pieslēgtu sadalei. Es viņam vēl saku, lai izmēra vai motorā nav ,,īsais”, bet viņš atbild ,,hui sņim” un rīkojās tālāk. Es pats biju nogrimis savā darbā. Tad uzliesmo milzīgs, spožs gaišums un cehā viss paliek tumšs. Gaisma spīd tikai caur logiem no āra apgaismojuma, bet mūsu lielā sadale ir pārvērtusies  uguns jūrā un pa gaisu lido degoši
telefonā nosvieda trubu un ar sarkanu zīmuli manam ieniegumam 9.šahtai, pāri lapiņai uzrakstīja ,,razrešaju”. Man kā akmens novēlās no sirds. Savācis savus papīrus, es pateicos un izmetos pa durvīm.
Uz TES aizgāju prasīt aprēķinu un darba grāmatiņu, bet man tajā dienā to nedeva. To pašu dienu, es aizgāju uz šahtas kadru daļu, man uzrakstīja caurlaidi un es jau pēc neilga laika satikos ar saviem veciem darba biedriem. Man likās, ka tikai tagad es esmu iznācis no lēģera. Tikai tagad īsti dabūju zināt, ka tur TESā, lielāko daļu no administrācijas un strādniekiem ir bijuši krimiķi, kas tur strādā pēc atbrīvošanas, bet šahtās vairāk ir politiskie. Vecā darba vietā, atgriežoties, man visi uzsmaidīja, apsveica un pašsajūta bija brīnišķīga. Tad radās arī darba prieks un veiksme. Par šo laiku no lēģera bija atbrīvojies čeļebinietis Petrovs Andrejevičs Mārtiņš. Viņš bija dabūjis sev istabu un uzaicināja mani par kompanjonu savā istabā. Es pieņēmu šo piedāvājumu un drīz no Gopes pārvācos pie viņa, jo viņa dzīvoklis atradās tuvāk šahtas zonai. Darbs bija vecais, bet izpeļņa bija pāri par 1200 rubļiem, jo man šeit skaitījās 6.kategorija un tā šahtās ir augstākā.
Tad paklīda ziņa, ka no Maskavas atbraukusi komisija, kas atbrīvošot visus politiskos. Komisijas priekšsēdētājs esot Dimka, kas agrāk kā lēģernieks atradās mūsu 9.lēģerī. Viņš bija savāds cilvēks, dikti agresīvs pret lēģera uzraugiem. Agrāk bijis Žukova personīgais pilots un frontinieks. Piekāvis Beriju savas sievas dēļ un tamdēļ, bez tiesas sprieduma, nonācis šeit, Intas lēģerī, un tūlīt pēc ,,pīpa” nāves tika atbrīvots. Atceros to dienu, kad redzēju, kā divi uzraugi, pie atejām, bija Dimku nogāzuši zemē un aiz kājām aizvilka uz pilnvarotā namiņu. Pēc stundas viņš ieradās mūsu barakā un Andrejevičam, ar kuru viņš draudzējās, stāstīja, ka viņš atbrīvojas pa tīro un brauc uz Maskavu. Un tagad šis cilvēks atkal ieradās, lai likvidētu politiskos lēģerus Intā. Drīz vien dabūjām dzirdēt, ka atbrīvoti visi mūsu tautieši, izņemot divus – Bajāru, kas agrāk bijis šofers un Cīruli, Litenes garnizona sakaru komandas virsnieku, kas aizsūtīti kaut kur citur, jo viņiem sods bija 25 gadi. No mūsu ceha atbrīvojās arī Ābeltiņa Valdis. Vēl no mūsu ceha atbrīvoja kādu ukraini, kurš personīgi bija nobendējis 2.partijas sekretāru, pletēdams ar karstu pletīzeru. Tam gan Dimka teicis, ko lai es ar tevi daru
Turpretim, šahtā strādājošiem barakas tika slēgtas un tur cilvēkus izlaida tikai uz darbu un ēšanu, komandu sastāvā, ar barakas komandanta atļauju. No rīta, komandas sastāvā no katras barakas, savā laikā gāja uz virtuvi paēst, pēc tam kolonas nostājās uz galvenā ceļa pie vārtiem. Ārpus vārtiem kolonas saņēma konvoji un pēc komandas - ,,rokās saķerties, solis pa labi vai kreisi, pielietosim ieročus, soļos marš” - kolona pēc kolonas aiziet uz šahtu darbā. Ja kāds tajā laikā palaida muti, konvojs apturēja kolonu, vainīgo izrāva ārā no kolonas un turpat uz vietas nošāva. Tamdēļ tajos laikos cilvēki bija klusi kā pelītes un nekādas runas nedzirdēja.
Mans darbs bija labot pa barakām elektrisko instalāciju un vilkt jaunus gaisa vadus. Nekas sarežģīts un grūts tas nebija, ar visu tiku kārtībā ļoti labi. Mani sāka sūtīt ārpus lēģera, ,uz apsardzes garnizona kazarmām, labot apgaismojumu. Kādreiz man tur uzdeva labot gaismu suņu kūtī, kur bija būdas vairākiem vilku sugas suņiem. Sargs mani ieveda, parādīja darbu un aizgāja. Es degpunktus savedu kārtībā, bet sadale, kur pienāca strāva atradās viena suņa būdā pie ieejas durvīm, kurā uz lāviņas sēdēja vilku sugas kuce. Sargs noteica, kad es tikšot kārtībā te pa viduci, tad viņš to kuci izvedīšot ārā, lai tiktu klāt pie sadales, jo viņa esot ārkārtīgi nikna. Savedis visu pārējo kārtībā, gaidīju, kad atgriezīsies uzraugs, bet tas nezin kur bija iekritis. Sēžu, gaidu un aiz gara laika sāku ar kuci runāties, tāpat pa latviski. Viņa nolec no lāviņas, pienāk pie vārtiem un asti luncinādama smilkst. Es izbāzu roku caur vārtiņiem un paglaudu viņai galvu. Viņa nolaiza manu roku un vareni kulsta asti. Tamdēļ uzdrošinājos attaisīt vārtiņus un ieiet būdā. Kuce uzlec uz lāviņas un varen noskatās, ko es pie sadales daru. Pievienoju vadus, pārbaudu, ka lampa deg, noglāstu kucei galvu un iznāku no būdas. Kad ieradās uzraugs
zīmēm gulēja 11 līķi, no kuriem dažiem vēl rokā bija dūči. Kāds lietuvietis, kurš sēdēja uz taburetes un 2 tautieši to turēja no abām pusēm, bija sadurts mugurā. Uzraugi pavēlēja visus beigtos iznest no barakas un nolikt uz sniega. Ziemeļu aukstums mākot labi ārstēt. Tā arī izrādījās, ka no visiem 11 cietušajiem, patiesībā tikai 2 esot bijuši beigti, bet pārējie aizvesti uz slimnīcu. Arī sadurtais lietuvietis palika dzīvs un izveseļojās. Nekāda izmeklēšana no lēģera administrācijas puses netika izvesta, tamdēļ lietuvieši sprieda, ka te citādi nevar, pašiem jātiesā. Šahtā sāka notikt dīvainas lietas. No rīta cilvēks aiziet uz darbu, bet vakarā, kad jāiet mājās nekur nav atrodams un neviens nekā nezina, kur palicis. Baltiešu starpā gāja klusas baumas, ka lietuvieši likvidē ,,blatnajus” un neviens par to neuztraucas. Tādā tautu mistrojumā, kāds mums šeit bija, tiešām, ja kāds ar pazūd, nav daudz, kas pēc viņa sērotu. Kas tas nu ir – 4 – 5 cilvēki no nācijas. Man daudzreiz likās, ka te ir visas pasaules nāciju pārstāvji, izņemot melnos un sarkanos. Pie tam te bija cilvēki ar augstāko izglītību, kur savstarpējās sarunās tika apspriesti sarežģīti tehniski, morāli, fizikāli un ķīmiski jautājumi, kā arī valstu politika un iekārtas. Kas ir dzīvība, kas ir magnētisms, no kā rodas ļaunums un daudzas citas lietas? Kādu vakaru, kad es biju aizgājis pie citiem tautiešiem uz barakas otru galu, atgriežoties nevarēju saprast, kāpēc visi krievi nāriņās, gan augšas, gan apakšas stāvos tup uz ceļiem un lūdz Dievu. Piegāju pie Ābeltiņa V., kas sēdēja pie galda un lasīja, prasot, kas te notiek. Viņš klusām man čukst, ka lūdz lai ,,pīpis ātrāk noliek karoti. Tas bija tad, kad Staļins jau gulēja nāves gultā. Kad otrā dienā no rīta pa reproduktoru paziņoja par viņa nāvi, mums blakus mehāniskajā cehā atskanēja tāds varens ,,urrā”, ka mūsu galvenais enerģētiķis uzlēca stāvus no krēsla un nobālēja. Tad nāca Berija lieta un sāka runāt par Hruščovu. Blakus mehāniskajam ceham, galā bija istaba – sarkanais stūrītis, kas bija iztapsēts ar sarkanu drēbi un vidū uz postamenta liela Staļina biste. Kādu dienu bija liels blīkšķis un biste bija izšķīdusi smalkos gabalos. No kombināta ēkas nogāza lielo Staļina bildi. Un visu kas to
Beigās, juzdams, ka nav spēka, nolēmu pieteikties uz ambulanci. No barakas bijām 8 slimnieki. Pēc visu aiziešanas uz darbu, mūs visus 8 aizveda uz ambulanci. Tur jau priekšā bija diezgan daudz cilvēku. Telpa diezgan liela, pavēsa. Vienā stūrī sēž ārsts, kāds sanitārs un gara rinda kailu cilvēku. Mums liek izģērbties un stāties rindā. Stāvu rindā un domāju, kāda man vēl temperatūra, ja jau tagad man ir auksti. Beidzot pienāk mana kārta. Skatos, mans iepriekšējais pieiet pie ārsta, tas paņem viņam no paduses termometru, paskatās un atdod sanitāram. Tas pienāk pie manis un iegrūž termometru padusē. Kamēr ārsts izklausa iepriekšējo, stāvu saspiedis padusi un tad pieeju pie viņa. Viņš paskata termometru, nogroza galvu, tad paklausa man sirdi un parāda uz kaktu, kurā jau stāv kādi 10 cilvēki. Esmu pārliecināts, ka jāiet uz karceri. Paņemu drēbes un eju uz norādīto stūri ģērbties. Saku tuvākam krievam, ka karcers, viņš atbild: ,,Ņet, boļņica”. Pēc stundas mūs jau ar auto ved atpakaļ uz 5.lēģeri. Nonācu barakā, kur sanitārs bija latviešu puisis. Pa trīs  dienām jūtos vesels un mani izraksta no slimnīcas. Domāju, ka varēšu atkal strādāt pirtī, bet visas vietas ir aizņemtas un nekas nesanāk. Tad satieku Geidānu, kurš strādā ugunsdzēsējos. Tas saka, ka viņiem vajadzīgs lēģera ,,pečņiks” jeb skursteņu slaucītājs. Baidījos, nez vai spēšu izpildīt tādu amatu, bet Geidāns mani pierunāja un es piekritu. Vēlāk darbā iemanījos un gāja lieliski. Galvenais, ka nebija pārāk daudz darba. Pa mēnesi bija jāapkalpo 13 barakas
un katru dienu, vismaz vienā barakā vajadzēja izslaucīt skursteni un krāsns rierus. Tāpat arī virtuvei un pirtij. Mani nozīmēja par vecāko ,,pečņiku” un piedeva klāt ukraiņu puisi par palīgu, kuru tad sūtīju uz jumta birstēt skursteņus un mīcīt mālus. No sākuma jau bija grūtāk, kamēr izpētīju krievu krāšņu uzbūvi. Nākošos mēnešus darbs jau gāja raiti. 
Pagāja daži mēneši un atkal bija jāiet uz komisiju, kura mani nozīmēja darbā šahtās.  No pirmiem piedzīvojumiem jau zināju, ka tas nekas labs nav, bet kauliņi mesti un jāiet vien ir, kur liek. Tikai šoreiz bija vasara un laiks puslīdz silts. Tā mēs, 30 vīru grupa, nokļuvām  3.lēģerī, kas apkalpoja 9.šahtu. Tur mūs novietoja štāba barakā, kurā dzīvo 3.lēģera apkalpojošais personāls, kamēr sadalīs pa brigādēm, kas strādās 9.šahtā. Pēc jauniem ieradās šahtas iecirkņu priekšnieks, kam vajadzīgas darba rokas un pievāca uz savām šahtas brigādēm tos, kas bija šahtā strādājuši un zināja šahtas drošības tehnikas noteikumus.
Es savu profesiju uzdevu kā mehāniķis, bet tādu, tur lejā, šahtā nevienam nevajadzēja. Satiku mūsu tautieti Miezīti Jāni un tas prasa, vai es nemākot ar elektrību rīkoties, lai nākot par lēģera elektriķi, jo vajagot vienu cilvēku palīgā. Es teicu, ka ar maiņstrāvu neesmu strādājis, bet ar līdzstrāvu gan. Domāju, ka tikšu galā, jo uz šahtu pavisam negribējās laisties. Tā es iekļuvu lēģera elektriķos un nonācu 3.lēģera apkalpojošā personāla sastāvā, pie kura skaitījās ambulance, ēdnīca, karcers, galdnieku, drēbnieku, kurpnieku un citas darbnīcas. Tā kā štāba baraka netika slēgta, tad mums bija brīvi atļauts pārvietoties visā lēģera teritorijā un es dabūju iepazīties ar visu lēģera saimniecību. Tamdēļ drīz iepazinos ar daudziem tautiešiem, kas strādāja lēģera zonās.
iespējas precīzāk un izvairīties no kļūdām. Freimanis cirta babītu mazos gabalos, es kausēju traukā un maisīju masu ar bērza koka skalu. Kad vajadzīgais vairums bija izkausēts, lējām formā iekšā un mūsu darbs bija padarīts. Freimanis teica: ,,Tu domā, ka tev tas lējums būs labāks kā krieviem? Nekā nebija, tu tak visu darīji tāpat kā viņi un tu gribi, lai tas babīts būtu labāks. Par velti, rīt tu dabūsi tādu pašu pērienu kā mehāniķis.” Pašam jau arī trīcēja sirds, jo tik liels gabals man bija pirmo reiz un ko var zināt par lejamo masu, varbūt tā ir slikta, lai gan virsū rakstīts – augstākā marka. Nākošā dienā izņēmu no formas, nodevu virpotājam un tas sāka izvirpot iekšējo diametru. Es biju uzvarējis. Skaida no babīta nāca apbrīnojami sīksta, nelūza nost un, griezdamās, skaidu spirāle palika aizvien garāka. Virpotājs, tīšām, meta viņu ārā pa mehāniskā ceha durvīm, kur spoža, kā sudrabs, viņa ripoja pa grīdu pie virpotavas durvīm. To bija ievērojuši vīri, kas tur strādāja. Ienāca arī pats mehāniķis  un gribēja zināt, kas tā par masu, ko es ielējis. Nekādā veidā es viņam nevarēju iestāstīt, ka tas ir parastais babīts.
Ar šo darbu es biju ieguvis plašu pazīšanos šahtas administrācijas štatos, lai gan tas man nekādu labumu nedeva. Tikai vēlāk es dabūju sesto ,,šahtjora razredu” un līdz ar to lielāku darba algu. Tas bija ap to laiku, kad nomira Staļins un mums lēģerī uzlabojās apstākļi. Sāka jau pat maksāt algu, dažus procentus no nopelnītā, ko varējām izmantot personīgi savām vajadzībām. Lēģerī pat veikalu atvēra, kurā varēja iepirkties. Kadru daļa man piedāvāja slēgt darba līgumu uz 2 vai 3 gadiem, algu ar ziemeļu piemaksu, kas mēnesī iztaisīja ap 2000 rubļu, bet es kā buks domāju tikai, kā atbrīvošos, tā braukšu uz dzimteni pie savējiem. Dažs labs jau pazuda no lēģera, kam bija pienākušas soda beigas.
Negribu daudz rakstīt par sadzīves apstākļiem lēģerī, bet vienu lietu gan gribu
taure, kad viņš prasīja ,,čom ģela?” Es, bailīgi, uz galda stūra pastūmu savu algas grāmatiņu, neapmaksātos ,,narjadus” un iesniegumu 9.šahtai. Viņš, ar savām milzīgajām rokām, kuru pirksti bija kā uzpampuši un izskatījās pēc desas struņķiem, paņēma dokumentus. Paskatījās uz viņiem un, tad sāka bļaut. Nesapratu, ko viņš uz mani kliedz. Kad pārstāja, es paskaidroju, ka man ir ģimene – sieva un 4 bērni Latvijā un neiznāk naudas, ko viņiem aizsūtīt un tie mirst badā. Viņš paķēra telefonu un piezvanīja uz TS kantori, kaut ko prasīja par ,,narjadiem”. Nezinu, ko dāmiņa atbildēja un visu laiku viņš pētīja tos ,,narjadus”, bet tad sāka bļaut tā, ka es, stāvēdams galda galā, sarāvos pavisam maziņš. Tad nosvieda telefona trubu, paķēra zīmuli un ar sarkanu krāsu uz 9.šahtas iesnieguma, pāri visai lapiņai, uzlika rezolūciju ,,razrešaju”. Tajā momentā es ieguvu savu līdzsvaru un drosmi. Savācu savus dokumentus, novēlēju viņam veselību un pateicies, izmetos pa durvīm. Vēl, viņš man no pakaļas nosauca, lai eju TS pēc naudas un dokumentiem.
TS kantorī man vēl izmaksāja dažus desmitus rubļu, bet darba grāmatiņu uz rokas nedeva.
9.šahtas kadru daļā noformējos ātri. Kadru daļas vadītājs izrakstīja caurlaidi un, lai neuztraucoties par darba grāmatiņu, viņš pats visu nokārtošot.
Pēc, apmēram, 8 mēnešiem, lepns, ar jauno caurlaidi iegāju 9.šahtas teritorijā no otras puses pa galvenajiem vārtiem, pa kuriem staigāja tikai brīvajie
un priekšnieki. Pa galveno ielu, jeb kā mēs viņu saucām par Škipelmaņa ,,štrāsi”, soļoju uz elektrocehu. Tā kā bija pēcpusdiena un drīz būs maiņa, zināju, ka satikšu savus vecos draugus, kuri strādāja dienas maiņā. Priecīga bija satikšanās ar tiem tautiešiem, kas nāca uz darbu no 3.lēģera un kāds noskaņojums ir lēģerī.
Cehā trūka strādnieku, jo daži, kas atbrīvojušies no lēģera, ir aizgājuši citur strādāt. Ceha vidū bija sakrājusies vesela kaudze aparātu, kuriem vajadzēja remontu. Puiši teica, ka darba esot ļoti daudz, cehā trūkstot strādnieku un priekšnieks meklējot jaunus, jo no lēģera elektriķus vairs nevarot dabūt.
Tālāk viss iegriezās pa vecam. Priekšnieks noteica, ka man jārūpējās par ceha kārtību, remontu kvalitāti un lejā, šahtā, nekāda braukšana neiznākšot. Kopā ar brigadieri mums jārūpējas par kārtību un darbu. Pateica, ka man no kombināta piešķirta 6.kategorija par kādu man aprēķinās algu. Viss iegāja vecās sliedēs.
Tad kādu rītu, priekšnieks Tarasovs atveda sev līdzi kādu zelli, vārdu neatceros, un teica, ka mums būs viens speciālists vairāk. Todien viņu atstāja cehā pie manis, lai iepazīstas ar šahtas aparātiem. Puisis stāstīja, ka strādājis lielā fabrikā par elektriķi un darīšana bijusi ar visāda lieluma elektromotoriem un slēdžiem. Runāšanā viņš tiešām bija speciālists, jo pat citi puiši klausījās, mutes paplētuši.
Otrā dienā priekšnieks uzrakstīja grāmatā viņam ,,terekonņikā” nomainīt fāzu motoru, kuram bija jānomaina gultņi.
notikt un redzu, ka viņš galveno, spēka kabeli pievienojis pie reostata un tāpēc kontaktnažiem gali nodeguši. Savienoju kabeļus pareizi un izlaboju drošinātājus. Pats vainīgais, izlīdis no kakta stāv un skatās. Kad viss kārtībā, saku mašīnistei, lai viņa paprovē kā iet, bet tā atsakās. Tad ņēmu pats, ieslēdzu slēdzi un lēnām laidu nažus ūdenī, motors lēni uzsāk apgriezienus un tikai tad, kad vagonete uzgāja kalnā vairāk par pusi, paņēma no manis reostata vadības rokturi un pati sāka strādāt.
Atgriežoties cehā, sastapu jau priekšā Tarasovu. Tas man pārmeta, ka atstājis cehu bez uzraudzības. Izstāstīju visu notikušo. Lēmums bija īss – vainīgo tūliņ atbrīvoja no elektriķa pienākumiem un pamatīgi izlamāja.
Šahtas elektrifikācija ir citāda kā virs zemes. Šahtā katra mašīna tiek atsevišķi iezemēta, jo tur nulles vadu nelieto, bet mūsu cehā bija lampa, kas ieslēgta starp virszemes elektriskā tīkla nulles vadu un zemi. Ja viņa sāka spīdēt, tad zināja, ka kādai fāzei šahtā ir noplūdums, tas ir, radies bojājums. Un nozīmētais maiņas dežurants brauca lejā meklēt bojājumu. Tā visa ir sarežģīta būšana un prasa daudz laika. Šādi dežuranti ir nozīmēti katrā maiņā un dažreiz to zemi meklē ar dienām. Tamdēļ smēja, ja kāds nebija savā vietā pie darba un teica - ,,aizgāja meklēt Intas zemi”. 
Vēl vienmēr dzīvoju pie Gopes, kur izīrēju vienu istabu ar 3 lietuviešiem un viens
no viņiem bija kaislīgs fotogrāfs, fotogrāfēja visu, kas tik priekšā gadījās.
Es, turpretim, laboju radioaparātus. Kādu vakaru es laboju radio, kad iedrāžas lietuvietis un uztraucies prasa, kur Jaumantam stāv foto filmas. Tūliņ met krāsnī iekšā, jo tūliņ būs klāt kratītāji. Es saprotu, joki nav mazi un par abiem salasām, ko redzam. Virtuvē, kur pie galda strādāju, kurējās krāsns. Sviežu iekšā, deg kā trakas un uguns nāk atpakaļ. Lietuvietis, atlikušās iegrūž man rokās un pats izmetās pa durvīm. Klausos, caur verandu nāk vairāki cilvēki. Es iesviežu atlikušās krāsnī un aizsitu durvis ciet. Virtuvē ienāk 3 miliči un prasa, kur dzīvo Jaumants. Es pasaku, ka nav mājā un parādu uz vaļējām istabas durvīm. Pa durvīm varēja redzēt, ka rīkojas, kā vandāļi. Izjauca gultas, izrāva kumodes atvilknes, kura piederēja saimniekam Gopem. Nekā neatraduši, iznāca pie manis un prasīja, kur citi ļaudis. Pateicu, ka saimnieks ir darbā šahtā, bet kur pašreiz atrodas lietuvieši, nezinu. Noskatījās uz mani un aizgāja.
Kad mājās ieradās Stasis Jaumants, viņš pastāstīja, ka viņš saņemts ciet fotogrāfējot 3.lēģeri. Draugam viņš lietuviski pateicis, lai iznīcina visas filmas. Viņš aizvests uz miliciju, izrāvuši uzņemto filmu no aparāta un, kad kratītāji atnākuši atpakaļ, atdots arī aparāts un atbrīvots pats. 
Tovasar nomira viens no lietuviešiem, jauns puisis, bijis Lietuvas aizsargs. Viņš arī strādāja mūsu cehā. Tik greznas bēres nez vai pašam Brežņevam bija. Gājiens vien sasniedza 2 kilometru garumu un kapos
milzum ļaužu. Piedalījās 4 katoļu mācītāji, visi savos spožajos mundieros un ar saviem štokiem, karogiem un kvēpināmiem traukiem. Iespaids bija tāds, ka kapos ieradies viss Intas rajons. No administrācijas puses neviens neiemaisījās un bēres noritēja ļoti akurāti un grandiozi. Tajā laikā, jau visi politiskie lēģeri bija atbrīvoti, gan vīriešu, gan sieviešu. Tamdēļ bērēs varēja būt tāds tautas saplūdums. Un visā Intā bija radies kaut kāds internacionāls pamiers un salašņas, kas šeit netrūka, bija sarāvušies un nobijušies. Ja cilvēki viņus pieķēra par zagšanu – sods bija ātrs, ņēma un nosita.
Tovasar notika arī politiski sodīto atbrīvošana no lēģeriem. Bet par to man jāpastāsta no agrākiem laikiem, kad vēl nebiju brīvais. Toreiz lēģerī, lēģera vadības sadursmes izsauca ar kādu apcietināto, kurš nekur nepadevās lēģera režīmam, neklausīja uzraugiem un barakas komandantam, kāvās ar uzraugiem un skaļi lamāja visu Intas administrāciju.
No mūsu elektroceha strādnieks Petrovs Andrejevičs Mārtiņš, kurš kā lidotājs Igaunijā bija kritis vācu gūstā, dabūjis dzirdēt, ka minētais dumpinieks Dimka (tā visi viņu sauca) ir lidotājs, pēc pakāpes pulkvedis. Kara laikā bijis Žukova lidmašīnas vadītājs, pēc kara, savas sievas dēļ, sakāvies ar Beriju, tamdēļ bez tiesas sprieduma nonācis te Ziemeļos, 3.lēģerī. Lai nu būtu, kā būdams, bet pēc
un vienotības gars, kas valdīja tajos Jāņos, tautiešu starpā, tālu no dzimtenes.
Dažus gadus vēlāk, kad no Intas atvaļinājumā atbrauca Miezīša Jānis un ciemojās pie manis Matīšos, viņš pastāstīja, ka pēc grandiozās pieminekļa atklāšanas NKD vīri izsaukuši māksliniekus Kārkliņu un Cīruli, kuri bija pieminekļa darinātāji un uzstādītāji, un likuši pieminekli nojaukt. Viņi parādījuši naudas ziedotāju sarakstu un pateikuši, ja viņiem samaksā tādu pašu summu, kā to, ko viņi saņēmuši no šitiem cilvēkiem, tad viņi ir ar mieru pieminekli nojaukt. Tā vienošanās nav iznākusi un piemineklis stāv droši vēl.
Brigadiers ar viņu aizgāja uz ,,terekonņiku”, lai parādītu darbu un pats pēc tam nobrauca lejā šahtā. Motors, kas bija jānomaina, darbināja lielu ,,barabanu”, uz kura tinas trose, kas velk kalnā vagoneti, ārā no šahtas izcelto ,,parodi” (starpogļu iežus). Par mašīnisti strādā sieviete. Vadības sistēmā ir reversais slēdzis un šķidruma reostats, ar kuru riņķu motoram piedod apgriezienus.
Zvana telefons. Es paņemu trubu, dzirdu otrā galā šahtas dispečers lamājās, ko jūs tur nosūtījuši uz ,,terekonņiku” par kurpnieku, ko viņš tur izdarījis, mašīnistei acis izplaucējis. Skrēju uz ,,terekonņiku”, tur saskrējusi laba daļa cilvēku. Zemē tup krieviete un kliedz, ka visa apkārtne skan - ,,moji glaza, moji glaza, bože, bože”. Es paskatos uz reostatu, puse visiem trijiem kontaktnažiem, ko laiž šķidrumā, nodegusi un apkārt traukam slapjums. Saprotu, ka sālsūdens no trauka ir ticis acīs. Uzkliedzu tuvākam krievam, lai ātri dod tīru ūdeni. Tas aizskrien un ātri atgriežas ar spaini ūdens. Es slaku sievietei sejā ūdeni un saku, lai viņa mazgā seju, bet viņa ar rokām tura acis ciet un tik bļauj savu - ,,moji glaza, moji glaza”. Beigās norauju viņai vienu roku no sejas un ieslaku acīs aukstu ūdeni. Piepeši viņa apklusa, tad iesaucās - ,,ui, svet” un sāk pati mazgāt acis un seju. Tad iesaucās - ,,vižu, vižu” un sāk smaidīt. Pats īstais vaininieks iespiedies stūrī aiz sadales, salicis rokas krusteniski uz krūtīm  un buldurē - ,,ja ņe vinovat, ja ņe vinovat”. Es skatos, kā tas viss varēja
Krušceva [Hruščova] nākšanas pie varas, kādu vakaru uz galvenā lēģera ceļa, Dimka atkal kaujas ar lēģera uzraugiem. Pēdējā laikā viņš par karceri un soda baraku vien nodzīvoja. Pēc trača uz ceļa, kad uzraugi Dimku aizrāva uz ,,vahtu” māju, nebija pagājušas ne 20 minūtes, kad Dimka ieradās mūsu barakā pie Petrova Andrejeviča un stāsta, ka viņš pilnībā atbrīvots un brauc mājās uz Maskavu. Puiši vēl smēja,  kā tad tā, vai tad tu brauksi ar šito pašu ,,bušlatu” un numuru uz muguras. Vai tad neprasīsi lāģera priekšniekam Baraduļinam savu čemodānu ar garderobi rokā, ko viņš tev personīgi atņēmis? Viņš smiedamies atbildēja, ka tikai bušlatā ieradīšoties pie savas priekšniecības, bet manu garderobi Baraduļins man piesūtīs pa pastu. Tā arī viņš no lēģera aizgāja.
Tad es jau biju atbrīvojies un pēc TS laika atgriezies šahtā. Mūsu ceha puiši, kas nāca  darbā no lēģera, stāstīja, ka lēģerī ieradies Dimka, formas tērpā, ar visām apbalvojumu zīmēm. No sākuma nav pat pazinuši. Pateicis, ka viņš ieradies kā komisijas priekšsēdētājs visu Intas rajona politisko atbrīvošanai, ka viņš Baraduļinu jau arestējis un nodevis tiesai. Un tiešām, dažās nedēļās jau visi politiskie lēģeri, kā vīriešu, tā sieviešu bija likvidēti. Vecās lēģera barakas un sargu kazarmas tika pārbūvētas par dzīvokļiem un arī es, ar Petrovu Andrejeviču, vienā 3.lēģera barakā dabūjām sev personīgo istabu, kur pārgājām dzīvot. Pēc visa tā Inta tiešām pārvērtās, jo pilsētā ieplūda jauns gars un cilvēkiem palika
gaišākas sejas. Bija jau vēl daudzas saķeršanās ar ļaunumu un tumšajiem spēkiem. Tie visi likās sīkumi, bet kaut kā dzīve un darbs iegāja jaunās sliedēs. Intas upes krastā tovasar nosvinējām varenu Jāņa dienu. Bija sapulcējušies tautieši un no sieviešu lēģera izlaistās tautietes, arī igauņi un lietuvieši. Dziedājām līgo dziesmas, arī citas, skanēja gan latviski, igauniski, gan lietuviski, vēlāk piebiedrojās arī krievi. Tā bija varena demonstrācija. Bet no augstiem vīriem neviens pat acis nerādīja. Inta atrodas ziemeļos, kur vasaru saulīte nolaižas līdz apvārsnim un atkal kāpj uz augšu. Tamdēļ Jāņu naktī bija gaišs kā dienā. Ugunskuram bija tikai simboliska, tradicionāla nozīme. Sarunas vienmēr ievirzījās par dzimteni, par piederīgajiem, par atgriešanos mājās. Nākotne izrādījās tumsā tīta.
Šajos Jāņos, bez tiem, kas strādāja, latvieši vien bija šeit sapulcējušies vairāki simti. Nezinu, kurš bija ierosinājis uzcelt pieminekli mirušajiem tautiešiem, kas gulēja Intas kapos turpat blakus mūsu jāņošanas vietai. Un sapulcējušies nolēma vākt ziedojumus šī ierosinājuma īstenošanai.
Un ziedojumus savāca, radās mākslinieki Kārkliņš un Cīrulis, kas viņu veidoja kā latviešu mātes tēlu, izkaltu šūnakmenī, ar uzrakstu ,,Dzimtenei”. Pieminekli atklāja Intas kapos ar vairāku mācītāju piedalīšanos un grandiozu tautas sanāksmi.
Man piesūtīja šā pieminekļa atklāšanas fotogrāfijas, kad es jau biju Latvijā, mājās pie savas ģimenes. Kad es uz šo fotogrāfiju paskatos, es iedomājos, ko var vienprātība grūtos apstākļos tālā svešumā
atstāju. Pats, to nakti, Savēļa mājās pārnakšņoju. No rīta agri gāju uz māju pie savējiem. Bija liels prieks, ka atkal esam visi kopā, dzīvi un veseli. Par visiem visvairāk priecājās tantiņa. Priekus aptumšoja sievas stāstījums, kura vakar gribējusi augšas stāvā apskatīt manu istabu, bet, uzkāpjot pa trepēm, mūsu vecākais dēls Pēteris nācis līdz. Viņa gājusi ar sveci un visi bēniņi esot piejaukti ar vecām avīzēm. Pēteris esot viņu aizturējis un teicis, lai neiet, tur avīzēs esot granāta, lai es ejot pārbaudīt. Un tiešām, vairāku gadu krātās avīzes, kas bija sapakotas kastēs un uzliktas uz bendelēm, visas bija nogāztas zemē. Visi bēniņi bija pilni ar avīzēm, arī uz dēļu celiņa no trepēm līdz mūsu virtuvītes durvīm, vesels blāķis. Sāku uzmanīgi pārbaudīt un, skatos, pāri celiņam stiepule pazūd avīzēs. Lēnām pētu, kur viņa aiziet. Stieples gals apsiets ap krievu granātas kātu, attaisu slēģīti, no viņas izkrīt kapsula. Pārbaudu granātu, tā uzvilkta, ka pie mazākā stieples rāviena tā iedarbotos un uzsprāgtu. Arī otrā stieples galā tas pats. Mati saceļas stāvu, kad iedomājos, kas varēja notikt. Nebūtu ne sievas, ne Kūžēnu. Sāku pārkontrolēt visu māju, vai vēl, kur citur, nav mīnēts. Tā nostrādāju visu dienu līdz vakaram. No pagraba, kurā bija sanestas lopbarības āboliņš un siens, atradu vēl vienu vācu kāta granātu, gan bez kapsulas. Visas granātas iemetu mājas dīķī, lai bērni nedabū rokā. Mājās, bez manām sešām un brāļa govīm, nezin no kurienes, bija pienākušas klāt vēl vesels bars. Visas, pa nakti, sadzinām brāļa kūtī, tāpat bez piesiešanas.
Galva smaga, domas smagas, nezinu, cik ilgi būšu starp dzīvajiem. Kustos kā uzvilkts pulkstenis. Vakarā sēdu un domāju, nenāk miegs. Naktī ienāk kaimiņa laukstrādnieks ar krievu virsnieku un prasa zirgu, jāved kāds ievainotais. Es saku, ka nekāda apšaudīšanās nav dzirdēta. Jā, viņš esot nokritis no lielgabala un pāri pārgājis lielgabala rats
asaras. Man bija tāda sajūta it kā mani plēš uz divām daļām. Tantiņa mums visiem novēlēja Dievpalīgu. Un es, domādams par bērniem, asarām birstot, izbraucām no mājām.
Ceļš caur Vākšēnu uz Baļļas dzirnavām bija pilns ar bēgļiem, pa starpām vācu mašīnas, kas dzinās braucējiem garām. Sapratu, ka pa ceļu uz priekšu netikšu, tamdēļ braucu pa tīrumu gar ceļa malu. Kultivēdams ar traktoru kaimiņiem laukus, zināju tiltiņus, kur var pārbraukt grāvjus un, kad paskatījos atpakaļ, vairāk kā 10 zirgi brauca aiz manējiem. Drīz mēs bijām uz Rūsas laukiem, tad gar riju taisni uz Vīteli, tur pāri upei pār tiltu un tālāk uz tā saukto Vīteļa Vilku muižu, kas atrodas liela meža malā. Tur māja un kūts ar gubeni, kuriem apkārt aug veci, lieli koki. Tamdēļ nospriedu, ka nakti pavadīšu šeit. Pagalmā sabrauca arī vesela ,,šaika” bēgļu un tie prasa – nu ko tālāk? Es saku, ka jāprasa saimniekam un eju uz māju, bet mājā nav nevienas dzīvas dvēseles. Visa istaba kārtībā, tikai cilvēku nav. Ienesu istabā akumulatoru ar lampu, aizsedzām logus un visi manējie novietojās tur. Citi bēgļi aizņēma kūti ar gubeni. Pats paliku ārā dežūrēt. Baļļas dzirnavas no šejienes bija tikai 1/2 kilometru un tumsā varēja dzirdēt, ka tur visu laiku brauc, gan taurē mašīnas, zviedz zirgi un lamājās cilvēki.
Turpinājums nākošā burtnīcā.
rokas granātu un parādīja, kā ar to rīkoties. To es visu laiku nēsāju līdz, aizbāztu aiz zābaka stulma. Tā sēdēdams un skatīdamies, kā virs Valmieras paceļas liela ugunsgrēka blāzma, tāpat arī uz Ozolu pagasta pusi, kur dega vairākās vietās. Bet par manu pagastu viss likās mierīgi. Tā sēdot un domājot, man pienāca klāt Ābeles Valdis ar sievu, kurš strādāja kā vērpējs Baļļas dzirnavās. Viņš pastāstīja, ka Apsītis ar visu ģimeni aizbraukuši un pa dzirnavām saimniekojot vācieši. Pamazām atkāpšanās troksnis sāka pierimt, bet ugunsgrēku blāzmas lielākas. Es teicu, lai Valda sieva iet uz māju pie manas sievas atpūsties, bet mēs ar Valdi vēl pasēdēsim. Visā apkārtnē iestājās smags klusums – it kā kaut ko gaidītu. Tad ap pulksten 2 nodārdēja varens sprādziens un sāka krākt ūdens. Sapratām, ka izspridzinātas liekās slūžas. Bet tūliņ maltuves un bīdeles ēkās apakšējie logi sāka gaismoties, tad vidējā stāva logi un beidzot arī trešā stāvā. Sapratām, ka dzirnavu ēka aizdedzināta un nodegs visas dzirnavas. Skatījāmies, ka liesmas vairāk plēšas plašumā. Tad atskanēja jauns sprādziens, bet visas liesmas dzirnavās pazuda. Tikai pašā apakšējā stāvā, caur logiem, varēja redzēt nelielu, mirgojošu uguni. Sapratām, ka uzspridzināts tilts pār pietekas kanālu turbīnām un sprādziena vilnis nodzēsis uguni. No rīta visi bēgļi salasījās kopā un sprieda, ko darīt. Beigās nolēma, ka paliks uz vietas un gaidīs, kas notiks tālāk.
pa spārniem. Bet citādi zemnieks varēja dzīvot diezgan labi. Pat graudu malšanā, kurai ar bija noteiktas normas, Baļļas melderis V.Apsītis bija izpalīdzīgs visiem un nekad grāmatiņā nerakstīja visu samalto. Nekādas citas briesmas nebija, bumbas uz kakla nekrita. Vienīgi pagasta jauniešus aizrāva uz Vāciju darba dienestā.
Tā pienāca 1944. gada vasara. Varēja just, ka vāciešam labi neiet, jo frontes līnija nāca tuvāk. Sirds bija smaga, jo viss, ko frontinieki stāstīja, bija briesmīgi. Krievi, kur ienākot, visus nošaujot, it sevišķi aizsargus. Mani nozīmēja dzelzsceļa apsardzībai uz  Valkas – Valmieras ceļa. Es protestēju, jo man augustā bija noliktas mazo puiku kristības, kuri bija dzimuši 7. jūlijā un, ka sākas kulšanas laiks un jākuļ labība. Apsolīja, ka pēc 2 nedēļām mani nomainīs un atlaidīs uz māju. Labi, ka mana un pagasta valdes uzstājība, pēc 2 nedēļām es varēju atgriezties mājās. Nokristīju puikas un sāku kult ar traktoru. Rudzus, kviešus un arī vasarāju, kas bija nopļauts. Valkas apkārtne jau bija krievu rokās. No turienes atbrauca kā bēgļi, Leitasi ar smago mašīnu. No Loberģiem atbrauca sievas brālis ar sievu un meitiņu, kā arī vēl citi bēgļi no Gaujienas. Māja bija pilna ar cilvēkiem. Tā kā istabās nebija tik daudz rūmes, iekārtojās žāvētavā un uz kūtsaugšas. Cilvēki sprieda, kas būs, ko darīt
Krievu laiks.
Sēdēdams uz akmeņu kaudzes Vilku muižas dārza stūrī, pārdomāju savu dzīvi. Man ir 38 gadi, esmu plēsies kā velns. Es neko sevišķu neesmu sasniedzis, man ir 4 bērni un sieva, kurus es mīlu. Tēvs nomira 64 gadu vecumā, tātad pusmūžu es esmu nodzīvojis. Tev jāgādā, ka tavi bērni var nodzīvot vismaz tikpat kā tu. Krievs tevi nošaus, kā bijušo aizsargu, bet bērnus taču neaizskārs, tie tak nav nekā nodarījuši. Nekur es nebraukšu, palikšu šeit, Vilku muižā, jo te nevienas dvēseles nav un tad, kas būs tas būs. Bet dzīvs gan rokā nedošos, lai mani vestu uz krūmiem un tur nolikvidētu. Man viens vācu tankists, kuram parādīju vietu priekš viņa tanka mašīnšķūnī, iedeva vienu
novērošanu no zemes. Kolona izgāja cauri Vākšēnos un turpināja virzīties Īguma krustam, kas šķērso Matīšu – Valmieras šoseju. Tie bija pēdējie krievi, ko redzēju un visu dienu bija klusi un mierīgi.
Pievakarē aizgāju pie sava kaimiņa Rūsās, Rēvalda un tur satiku viņa brāli Pēteri Rēvaldu, savu agrāko skolas biedru, kurš Latvijas armijā dienēja virsdienestā sakaru bataljonā kā ieroču virsnieks. Viņš pastāstīja, ka komandēts uz Rīgu, Torņakalna stacijā iznīcināt vairākus vagonus ar munīciju un ieročiem, bet nav to paspējis, jo tur jau bijuši vācieši. Tamdēļ braucis tieši uz tēva māju nogaidīt visai tai ,,šļurai” galu. Pastāstīja arī to, ka vakar vakarā pēc trača pie Zaltiņa, viņam mežā virsū uzskrējis Bemberu Janka, kurš bijis ievainots labās rokas delnā, un no viņa briesmīgi pārbijies, jo viņš bijis krievu karavīru formā. Un tikai tad, kad viņš uzsaucis, pazinis viņu un pienācis klāt un pastāstījis par notikušo šādi: ,,Viņš no mājas ar riteni braucis uz pagasta māju pie savas brūtes un nav zinājis, ka tur apmetušies krievi. Pie Skundriķa viņu apturējis krievu postenis un prasījis dokumentus. Viņam kabatā bijusi piena grāmatiņa un mauzera pistole. Parādījis piena grāmatiņu, bet krievs viņu vedis uz jauno skolu pie savas priekšniecības. Sapratis, ka labi nebūs, ja atradīs pie viņa pistoli, tamdēļ paejot garām vecai skolai, pacēlis savu riteni un uzmaucis rāmi krievam pāri galvai un pats ņēmis kājas pār pleciem. Skriedams gar Zaltiņa māju un dārzu, kur sagūluši krievi, vēl no pistoles vairākas
Zarina Petera dzive un trimdā
bija diezgan garš un priekšnieks jau bija nozīmējis, kuram aizsargam kurš jāatved. Prasīju, kas sastādīja arestējamo sarakstu. Cakars teica, ka Valmieras komandantūra. Nekā darīt, gāju pēc Gulba un atvedu uz pagastmāju,  no kurienes visus salasītos ar šķūtniekiem pievakarē aizveda uz Valmieru.
Pagāja tikai dažas dienas un pagasta mājā notika aizsargu sapulce, kur pagasta vecākais Skrastiņš nolasīja vācu pavēli, ka aizsargu organizācija tiek likvidēta. Formas tērpiem pogas jāapšuj ar drēbi, jānoņem zīmotnes un citas goda zīmes. Un, ka tikai pieci vīri tiek ieskaitīti šucmaņos, kuriem atstāta kārtības uzturēšana pagastā. Es jutos apvainots un teicu, ka man nav pa ceļam ar spožo pogu vīriem un aizgāju no sapulces uz māju. Izrādījās, ka Valmierā likvidētas visas komandantūras un aizsargu organizācijas. Valmierā valdot SD vācu vienība. Nākošā dienā man piezvanīja Kārkliņš un teica, lai es jūdzot zirgu, braucot gar viņu un pie Baļļas dzirnavu Apsīša. Jābraucot uz Valmieru glābt mūsu pagasta cilvēkus, kā arī Ozola Gustu, bijušo izpildkomitejas priekšsēdētāju. No Valmieras viņam zvanījis bijušais policijas kārtībnieks Švēde Vilis. Švēde mūs ieveda pie Lizdēnu muižas īpašnieka Teidmaņa, kas skaitījās viens no lieliem priekšniekiem. Kārkliņš ar viņu izrunājās un izstāstīja, ka Ozols 14. jūnija izsūtāmo sarakstu nav laikā nodevis un, tamdēļ no mūsu pagasta nav izvests neviens cilvēks. Teidmans teica, ka tādā gadījumā rītā visi būs mājās. Sākās šādas tādas sarunas un es iebildu, ka Znatnaja Pauli, kurš
deg apakšejā stāva uz kula izgāzta eļļa un dzenošās transmisijas koka nožogojums. Tad no turbīnu bedres izmetām vairākus dēļus, kas no sprādziena bija tur iesviesti. Gājām caur mazajām durtiņām uz vilnas rūpnīcu. Valdis teica, ka te viss kārtībā. Izgājuši pa galvenajām durvīm uz dambi starp galvenām slūžām un turbīnu kanālu, paliekam no bailēm stīvi. Otrā pusē slūžām stāv krievs ar automātu un met mums ar roku, lai ejam tuvāk. Kur tu spruksi? Krievs prasa, kur vācieši, es saku: ,,davno ušļi”. Krievs prasa, kā var pāri tikt? Es paskatos, ka lejā ūdens pārtece uz slūžu grīdas nav dziļāka, kā plaukstas platumā. Es parādu viņam uz zābakiem un lejpus dambja pār kanti var nonākt līdz pārtecei un pārbrist ūdeni, otrā pusē pa kanti atkal tālāk līdz vilnas fabrikai. Krievs tā izdara un pārnāk mūsu pusē, uzprasa ,,zakuriķ” un pastāsta, ka augšā kalnā, grāvī guļ viņa grupa, kura sūtīta šeit izlūkos. Tā kā valodas zināšanas mums bija švakas, tad viņš aizbrida atpakaļ pa to pašu ceļu, kur bija nācis. Valdis teica, ka viņš ar sievu nākšot uz māju un turpināšot dzīvot vecā dzīvoklī. Kad aizgājām atpakaļ uz Vilku muižu, pāri Bimbera laukiem, taisni uz mums brauca ,,vilītis”, kurā bija viens krievu virsnieks ar 2 zaldātiem un ložmetēju. Tas piebrauca un prasīja taisnu ceļu uz Dikļiem. Citi bēgļi, kas labāk prata krievu valodu, prasīja ko darīt? Virsnieks teica, lai brauc visi atpakaļ uz savām dzīves vietām.
agrāk bija mans laukstrādnieks, varētu dot man pret manu galvojumu. Teidmanis uzlēca kājās, sagrāba mani pie krūtīm un bļāva: ,,Es tevi te pašrocīgi pie sienas pienaglošu! Kā tu vari izstāvēt komunistu!” Stāvus uzlēca arī Kārkliņš un Apsītis un sāka runāt, vai tad cilvēks nemaz nevar izteikt savas domas. Tad Teidmanis nomierinājās, bet mani vēl ilgi kratīja drudzis. Arī vēlāk, es nekad negāju pa Rīgas ielu tajā pusē, kur atradās Kokmuižas viesnīca, ko sauca arī par Auna krogu. Toreiz tur arī dabūju zināt, ka Znatnajs, Gulbis un Tenisons ir jau otrā dienā, pēc atvešanas Valmierā, nošauti un šaušanā piedalījies Cakars. Man gribējās zināt par ko viņi ir nošauti, bet uz maniem jautājumiem neviens nevarēja atbildēt. It sevišķi, man sāpēja sirds par Gulbi, jo viņam palika bērni tādā pašā vecumā kā manējie bērni.
Darba mājās bija līdz kaklam. Vāciešu uzliktās normas nebija sevišķi lielas un izpildīt varēju, sevišķas grūtības tas nesagādāja. Sakarā ar to, ka biju ugunsdzēsēju komandas priekšnieks, mani izsauca uz Valmieru. Pētersons, kas skaitījās Valmieras rajona ugunsdzēsēju priekšnieks un man pazīstams, mani nozīmēja uz kursiem Rīgā, pēc kā es saņēmu UK karti, kas atbrīvo no armijas. Arī komandas locekļiem, kam draudēja iesaukšana, es sagādāju UK kartes. Arī kādu puisi no Rīgas – Virsi, es izpestīju no iesaukšanas, lai gan vēlāk, kad atkal ienāca krievs, viņš nodarīja daudz ļauna manai ģimenei. Traktoram gan bija jāpieliek gāzģenerators, jo petroleju pie vācieša
Pavadīju krievus līdz Zažēna ceļa galam un pateicu, ka Dikļi no šejienes ir 3 km. Kad atgriezos, sajūdzām zirgus un braucām uz Zēmelēm, bet arī tur tilts bija uzspridzināts. Tamdēļ braucu uz Savēli, kur otrā pusē ir mana Kūžēnu zeme un upe daudzās vietās ir sekla, kur ar zirgu viegli var tikt pāri. Atkal man sekoja visa bēgļu virtene. Kad pārbraucām upi, parādīju viņiem izbraukšanu uz ceļa un viņi visi aizbrauca. Sieva ar bērniem uz Kūžēnu gar spēkstaciju, arī sievas brālis ar savu ģimeni un Rātminders ar savu sievu. 
Traktors palika otrā pusē upei, tikai ori, ko ar traktoru vilku un kurā bija milti un dažādas mantas, pārvilkām pāri upei. Man bija jāpagaida, kamēr Valdis atnāks no mājas atpakaļ ar zirgu un aizvilks uz māju. Sēdēju orē un smēķēju, kad, nez no kurienes, pie manis pienāca krievs ar automātu un piedāvāja manis paša, Kūžēnā atstātās mantas – zoļādas siksnas gabalu 2 metru garumā, ko varēja izmantot pazolēm un manu personīgo platmali, kura nebija vairs nekāda jaunā. Nekas mums ar andeli nesanāca. Tad viņš izspaidīja miltu maisus, izčamdīja drēbju paunas un, laikam nekā ievērības cienīga neatradis, aizgāja pie upes un sāka mazgāt muti. Pa to laiku no mājas atgriezās Valdis ar zirgu un iksīm. Sajūgdams zirgu, viņš pastāstīja, ka mājās viss mierīgi. Tantiņa dikti priecājusies par atgriešanos un prasījusi pēc manis. Valdis aizbrauca ar ori uz māju. Es pārbridu upi, palaidu traktoru un braucu uz Savēli. Savēļa mājas saimniece iedeva man atslēgu, es iebraucu traktoru rijā un tur
kurai nogrieztas abas krūtis. Briesmīgi tas viss, man šermuļi gāja par muguru visu to redzot. Kur pasaulē nāk cilvēki, kas var tādus briesmu darbus pastrādāt? 
Briesmoņi, briesmoņi – dzirdēju no daudzu cilvēku mutēm, bet es domāju, ka tas vēl ir maz teikts par visu to, kas pastrādāts. Man acu priekšā nostājās bedres un toreizējie nošautie 1919. gadā un es navaru saprast, ka dzīvoju līdzās cilvēkiem, kas to var pastrādāt. Vai tiešām viss ļaunums nāk no Krievijas un vācietis būs tā Dieva rīkste, kas to likvidēs?
Pagastā nodibinājās jauna valdīšana ar Jāni Skrastiņu priekšgalā. Darbā stājās arī vecais darbvedis Rēvalds Modriņš. Bet no vācu puses pielika vienu sievišķi, vārdu neatceros. Kādu dienu pie manis un brāļa atbrauca vecais aizsargu priekšnieks Kārkliņš Pēteris kopā ar Mārtiņu Cakaru no Vīteļiem, kuru kādreiz izslēdzām no Jaunburtnieku aizsargu nodaļas par pļēgurošanu un sliktu saimniekošanu savās mājās. Biju pārsteigts, jo arī man personīgi bija konflikts ar Cakaru vecās tēva kuļgarnitūras dēļ. Tie abi pateica, ka aizsargu nodaļa atjaunota un uzlikts par pienākumu gādāt par kārtību un drošību pagastā. No Valmieras komandanta uzlikts par pienākumu savākt un aizvest uz Valmieru visus bijušos krievu valdības vīrus un ievēlētos gvardus nopratināšanai un izmeklēšanai un, kas būšot kaut ko nodarījuši, tos tiesāšot. Man uz pagastmāju jāatvedot Gulba Paulis. Saraksts
Novilku ar traktoru lejā uz spēkstacijas krūmiem kūlēju, ugunsdzēsēju mašīnu, noņēmu riteņus un iesviedu ūdenī, apakšā zem turbīnas. Norakām divus maisus ar kviešiem. Uz spēkstacijas pagrabu novedu 5 maisus ar rudziem. Bija bail no ugunsgrēka. Sieva ņēmās ar abiem mazajiem. Man palīdzēja sievas brālis Valdis. No Burtniekiem atbrauca mātes brālis ar savu ģimeni un teica, ka vācietis viņus izdzinis no mājas, jo tur pār puru būšot frontes līnija. Otrā dienā visā mājā un arī kaimiņa Vākšēnos sabrauca liels vairums vieglo tanku. Teica, ka būs fronte un, lai visi braucot projām. Visi bēgļi aizbrauca, arī mātes brālis, kopā ar manu brāli Jāni. Vēl palikām – es, Valdis ar sievu un meitu un Rātminders, pienotavas vadītājs no Loberģiem. Bet arī mūs vācietis sāka dzīt ārā. Neatlika nekas cits – jūdzu zirgus un traktoru lielai orei priekšā, sakrāmēju dažādas nepieciešamās mantas, ieliku 2 maisus rudzu. Visu sakārtoju, sasēdināju savējos pa zirgiem un ori. 
Vecā tantiņa (tēva māsa) pienāca pie manis, mīļi pieglaudās man un sacīja: ,,Dēls, es nekur nebraukšu, te es esmu dzimusi un uzaugusi, te es esmu savu mūžu strādājusi, te es gribu arī nomirt.” Tad piegāja pie vācieša un skaidri pa vāciski pateica viņam to pašu. Vācietis apgriezās, iebāza savu mauzeri makstī un aizgāja. Man bira
Vēlāk, kad satiku bijušo aizsargu priekšnieku Kārkliņu, viņš man pastāstīja, ka ciema izpildkomitejas priekšsēdētājs laikā nav nodevis sastādīto sarakstu par aizvedamiem, par ko dabūjis milzīgu brāzienu. Sarakstā esot bijušas 18 ģimenes, arī mana un brāļa. Ozols teicis, ka priekšniecība sacījusi, nu nekas, tos mēs izsūtīsim vēlāk. Biju uztraucies par briesmīgo apiešanos Valmierā pie vagoniem, ko stāstīja Korps, tamdēļ sievu un bērnus aizvedu uz jauno skolu, lai vismaz pasargātu tos, ja mani noķer.
Sākās krievu armijas atkāpšanās. Pagastam cauri gāja gan vezumnieki, gan kājnieki. Vienu vakaru, kāda kājnieku vienība pa nakti apmetās pie skolas Zaltiņā un Skundriķī. Biju dikti uztraucies un visu nakti nosēdēju uz žāvētavas jumta ar tālskati, pētīdams skolas un Zaltiņa apkārtni. Sievai piezvanīt nevarēju, jo sievai pašai dzīvoklī telefona nebija. Pievakarē vēl notika incidents. No Zaltiņa mājas dārza malas krievi atklāja šauteņu uguni par cilvēku, kurš skrēja pāri āboliņa laukam un pazuda rudzos. Krievi ķēdē izgāja cauri rudziem līdz Baļļas dzirnavu ceļam, bet šaušana vairs neatkārtojās un pa ceļu atnāca atpakaļ uz Zaltiņu. Nosēdēju uz jumta līdz rītam, kad krievi sāka pulcēties uz ceļa pie Zaltiņu kūts. Kolona sakārtojās un nāca uz Baļļas dzirnavu un Matīšu krustojumu, tad pagriezās uz Vākšēna pusi un apstājās. Komandieris izsauca vienu kareivi no ierindas, paveda dažus soļus nost no ceļa un nošāva. Pēc tam kolona turpināja ceļu uz Vākšēnu. Es nokāpu no jumta, lai mani nepamanītu un turpināju
reizes izšāvis uz tiem, kas lekuši augšā pie sētas. Cits nekas nav atlicis kā skriet pāri āboliņam uz rudzu lauku, kur domājis paslēpties. No dārza sētas vairāki desmiti krievu par viņu atklājuši šauteņu uguni, tur arī viņam no rokas izšauta pistole. Dieva brīnums, ka viņam neviena lode vairāk nebija ķērusi. Pa rudziem viņš bija sasniedzis Zaltiņa – Skundriķa robežgrāvi, pa kuru noskrējis līdz ceļam, pāri tam un Rūsas krūmos, kur saticis Pēteri.” Tas arī pārsējis viņa ievainoto roku. Pēteris arī pastāstīja, ka armijai dots rīkojums atkāpties no Latvijas caur Pleskavu, bet latvieši dezertējot un bēgot mežā ar visiem ieročiem. Daudzās vietās notikušas sadursmes ar krievu vienībām. Viņš pats komandēts uz Rīgu Torņakalna stacijā saspridzināt munīcijas vagonu, bet labāk laidies uz tēva mājām. Kad atgriezos mājās, aizsūtīju savu māti ar zirgu uz skolu, lai atved sievu un abus bērnus uz Kūžēnu, lai vismaz būtu kopā un nebūtu jāuztraucas vienam par otru. Radio visu laiku raidīja kādu mūziku. Mēs aparātu no upmalas atnesām mājās un pielikām pie vecās āra antenas. Kad skaidrā balsī veca diktore paziņoja, ka vecā, sirmā Rīga ir atkal brīva un tamdēļ visi dziedāsim ,,Dievs, svētī Latviju”. Tas bija brīnišķīgs mirklis un visiem bira prieka asaras un nemaz par tām nekaunējāmies. Domājām, nu viss atkal ieies vecās sliedēs? Vāle ar savu sievu atgriezās atpakaļ uz Vālodzēm un sāka atkal tirgoties. Baļļas dzirnavnieks Apsītis sāka atkal savu dzirnavnieka šepti. Visi cilvēki bija mierīgi. Katrs darīja savu darbu.
Es jau izšķīros naktī, tāpēc tas viss atkrita. Dzirdēja kaut kur tālumā šaujam artilēriju. Vakarā ar mašīnu iebrauca 2 vāciešu virsnieki. Domājām, ka mūs atkal dzīs no mājas ārā, bet viņi ļoti laipni palūdza naktsmājas. Es viņiem parādīju tukšo istabu manai, aizņemtajai blakus, nezinādams, ka tajā zem grīdas ierīkots bunkurs, kurā tup visi minētās mājas iedzīvotāji. Tie to nakti bijuši ārkārtīgi pārbijušies. Nezinājām, ka turpat netālu, naktī tiek uzstādīti lielgabali, pa Bimbera un Klāmana krūmiem un upes malu.
Un kad vācieši aizgāja, drīz vien sākās lielgabalu šaušana. Rātminders ar sievas brāli Valdi aizgāja skatīties un pēc tam stāstīja, ka vācieši uz kartes rādījuši vietas, ko sašāvuši – Burtnieku muižu, tautas namu, Līdumu un Eiķenupes tiltu ar tanku sakoncentrējumu. Gaisā parādījās 3 krievu bumbvedēji un nometa daudzas bumbas pa Kalnbimberu un Jaunzēmeles tīrumiem, bet vācieši no tām necieta. Viena lidmašīna pat pārlidoja mūsu mājas un šāva no ložmetēja, bija baigi. Vācieši teica, ka brīvs ceļš vēl ir caur Dikļiem, Rubeni un Limbažiem. Iekāpa savā mašīnā un aizbrauca. Mēs ar Ābeles Valdi sadomājām aiziet līdz dzirnavām, kāpēc tur tik stipri dūmo, bet nekas nedeg. Pielīdām klāt un pētījām vai neredz kādus cilvēkus, bet nevienas dvēseles. Gājām klāt dzirnavām un skatāmies
Pagasta valdīšana iedzīvotājus atbalstīja. Jo katrs jau turēja kādu lieku kustoni, kaut gan vācieši prasīja stingru uzskaiti, it sevišķi par sīklopiem, cūkām, aitām un putniem. Ja noķēra, sods bija bargs – par cūku 600 reismarkas un vēl konfiscēja. Tā iznāca kaimiņienei, Vākšēna saimniecei. Viņa palūdza brāļa puisi palīgā nokaut cūku. Un arī es un brālis todien, katrs sev vienu, no savējiem liekiem varējām nokaut. Tā kā mājās bija vecā gaļa, tad jauno ātri izžāvēt un pārdot. Tamdēļ saāderējām ar sāls ūdeni un uzlikām pirtī žāvēt. Bet kaimiņu puisis, polis, bija aizskrējis uz Valmieru un paziņojis Kreislandvirtam, ka saimniece nokāvusi nereģistrētu cūku. Un otrā dienā žandarmi klāt un cūka pagalam un vēl 600 reismarku sods. Tur arī vācieši dabūjuši zināt, ka arī Kūžēnā kāvuši cūku. Bija liels uztraukums un visi ārkārtīgi pārbijāmies. Pirts kūp un gaļa žūst, izejas nekādas. Vācieši prasa, lai parāda klēti un pagrabu. Neko darīt, jārāda. Vedu uz pagrabu, tur nekā nav, vēl vasaras vidus. Tad uz klēti. Vācietis skatās, 2 krietni cūku šķiņķi karājās pie balkas, viens apgraizīts. Vācietis paņem turpat atstāto dūci, nogriež riktīgu šķēli un iecērt zobus. Nav nekā. Un nevienam neienāca prātā aiziet uz pirti, kura dūmoja. Tiešām, mums pats Dievs stāvēja klāt, ka nekā neatrada un mēs abi ar brāli izglābāmies no nelaimes.
Arī pagasta valdīšana bija dabūjusi
Pagāja vairākas dienas, bet nekas ievērojams nenotika. Radio ziņoja, ka vācieši ieņēmuši Pleskavu, cīņas vēl notiekot pie Tallinas, bet pagastā neviena vācieša neredzēja. Likās, ka karš ir no mums aizgājis kaut kur sāņus.
Man klāt piebrauca Rēvaldu Pēteris ar savu motocikletu un uzaicināja braukt līdz uz Valmieru. Pilsēta nebija cietusi, pat neviena māja māja nebija bojāta. Pie daudzām mājām plīvoja Latvijas nacionālie karogi. Rīgas ielā stāvēja milzum gara rinda vācu mašīnas ar karavīriem un uz visām mašīnām redzamā vietā bija uzklāti vācu kāškrusta karogi, kā pazīšanās zīme no gaisa un no zemes. Mūs neviens neaizturēja. Nobraucām visai mašīnu virtenei garām, gandrīz līdz baznīcai, kur bija Liperta veikals un kuru vadīja mans draugs Kamerāds Rūdolfs. Iebraucām sētā un, pa vecam paradumam, gājām no sētas puses viņa dzīvoklī. Tur mums Kamerāda kundze pastāstīja, ka atkāpšanās laikā, krievi ielauzušies veikalā un ņēmuši visu, kas paticis. Rūdolfs lūdzis no krievu virsnieka zīmi, ka veikals tiek nacionalizēts armijas vajadzībām, bet krievs pavedis viņu aiz Valterkalniņa un nošāvis. Kundze arī pastāstīja, ka atrokot Iršu parkā nošauto bedres. Tur bija mans skolas biedrs Pinka Kārlis, Valmieras komercskolas vingrošanas skolotājs, Valmieras dārznieks Bērziņš, aizsargu pulka komandiera adjutants Štelts. Pinkam roku delnas bija vārītas kādā šķīdumā, jo bija galīgi baltas. Arī daudz citu cilvēku, kurus nepazinu. Arī vienu kailu sievieti
bija grūti dabūt. Art gan varēja tikai ar I ātrumu, bet kulšana bija ļoti izdevīga. Tā es ar savu plostu, caur bangām, stūrēju cauri dzīvei un spicēju ausis, kas notiks tālāk, jo vācu uzbrukums bija apstājies un nekustējās uz priekšu. Jau ziemā vācu armijai bija jāziedo kažoki, vaļenki un cimdi, jo tiešām bija auksta ziema. Par virsplāna saražoto produkciju vācieši deva ,,šēnes” - gan bullīšus, gan gailīšus, ar tiem bija izdevīgi spekulēt, varēja Rīgā saņemt pat līdz 70 reismarkām. Tāpat dzelzs zīmes, par kurām ļoti lēti varēja pirkt dažādus instrumentus, krāsas un šādas tādas mantas, ko citādi nepārdeva. Sāku no kartupeļiem brūvēt kandžu, ko man iemācīja Rīgas spirta fabrikas   inženieris – ķīmiķis Blomnieks, kuram tēva māja ir man turpat kaimiņos, Lukstiņos. Iznāca varen braša manta. To pārdevu tikai par ,,šēnēm”, bez naudas. Veči pirka kā traki. Un, ja jau Dikļu aptiekars teica, ka viņš varot izdot zīmi par manu brūzi, ka manta esot kristādzidra un dzeršanai derīga. Tamdēļ, man arī bija daudz brūvējumu – gan mācītājam Briedīšam uz kāzām, gan dakterim Zeltkalnam uz kristībām, gan Liepiņam Stendēs uz kristībām, gan Kārkliņam Naubados uz kāzām, kur nu vēl melderam Apsītim un pašam priekš andeles. Turpināt stērķeles fabrikas būvi nebija ne laika, kā arī cementa trūkuma dēļ. Pagasta vecākais vācu laikā skaitījās Jānis Skrastiņš. Par saimniecisko pusi atbildīgs Kārlis Liepiņš.
trako eksploziju. Pēc visa notikušā, man iekšpusē bija kaut kas salūzis un es, no protestējošas būtnes, biju pārvērties par padevīgu. Vairāk mani neviens pratināt nesauca. Neatceros, kurā datumā, kad Rīga bija kritusi, mūs atkal salādēja smagās mašīnās un braucām uz Rīgu. Atceros, ka pār Juglu braucām pāri par tikko būvētu plosta tiltu, kurš no mašīnas svara iegrima līdz auto mašīnas asīm. Rīgā mūs izlādēja pie jaunās Ģetrūdes baznīcas, Skolas ielā, kāda nama pagrabos. Šeit pirmo reizi vienā telpā satikos ar Kūna Pēteri no sava pagasta. Telpā, kurā mūs ielaida, bija 2 centrālapkures katli un telpa bija diezgan plaša, lai visiem, ap 30 cilvēkiem tur būtu vietas, kur atgulties un izlaisties visā augumā, ko mēs arī tūliņ izmantojām. Abi ar Kūna Pēteri ieņēmām vietas viens otram blakus. Man otrā pusē atgūlās vecāks vīrs, bijušais Latvijas atbrīvošanas cīņu dalībnieks kapteinis Zenders no Gaujienas pagasta, neatceros viņa māju nosaukumu. Tā kopēji sarunājoties, noskaidrojās, ka starp mums lielākā daļa ir aizsargi, skolotāji, ierēdņi un arī 2 lasovieši. Ēst mums deva vienreiz dienā. 200 gramus maizes un burku kaut kādu zupu un no rītiem tēju. Vienreiz dienā pa 4 cilvēkiem izveda ārā sevis pēc.
Pēc dažām dienām sāka izsaukt uz tiesu, bet tie neviens vairs neatgriezās. Tamdēļ ar uztraukumu gaidījām, kad pienāks mūsu kārta. Tad 1944. gada 4. novembrī mūs ar Kūnu abus izsauca un uzveda augšā kādā nelielā zālītē, kur pie, ar sarkanu drēbi, apklāta galda sēdēja kāds seržants un abās pusēs sievietes. Seržants izņēma no aploksnes kādu papīru un nolasīja spriedumu. Es krievu valodu nesapratu. Kūns viņam pa krieviski kaut ko sacīja, bet ceremonija bija galā. Mūs abus aizveda uz blakus nama pagrabu, kur bija vairāk nodalījumu priekš
kad patronu ielaiž stobrā.  Tad viss kluss, stāvu un gaidu. Paskatos pār plecu, aiz manis, dažu soļu attālumā stāv krievs ar automātu, bet pārējie divi ir pazuduši. Stāvam un gaidam, kad viens parādās pie kūts stūra un met ar roku, lai ejam turp. Mans zaldāts nokomandē ,,šagom marš” un es eju uz kaimiņa pagalmu. Tur stāv neliels autobuss. Mani pieved pie tā un iegrūž kabīnē, blakus šoferim un pasaka, lai parādot ceļu, kur es atsāju savu šauteni. Jābrauc uz Vilku muižu. Viņiem jau bija skaidrs, ka pie Baļļas mājas ir uztaisīts tilts pāri upei. Tamdēļ ātri nonācām pie mērķa. Es iedevu šauteni, kuru biju iespraudis krūmā un braucām atpakaļ, tagad tieši uz Valmieru pa Beņķa ceļu.
Valmierā, Smilšu ielā pie Baloža mājas, man lika izkāpt un noprasīja – no kurienes. Es teicu, ka no Jaunburtniekiem, Kūžēna. Krievs nesaprata, tad iztulkoju - ,,Novoburtničeskij oblastj” un mani, vienu pašu ievietoja vienā no malkas šķūnīšiem, blakus agrākās krievu kapu sētai. Dzirdu, ka blakus šķūnītī ieved vēl kādu citu. Pēc balss dzirdu, ka tas ir Rūsas mājas saimnieks Rēvalds, bijušais pagasta darbvedis. Es pieeju pie dēļu spraugas un saucu viņa vārdu. Viņš pastāsta, ka autobusā esot bijis arī Kūna Pēteris no Ķīšiem. Viņš, kā vecāks, labāk prot krievu valodu. Viņš saka, ka mūs pratinās un, lai par viņu neko sliktu nestāsta, viņš domājot, ka šaut jau nešaušot, drīzāk būšot tiesāt, tad jau redzēšot. Kūns bija izlikts kādā citā telpā, tālāk no mums un ar to sazināties nevarējām. Naktī pie manis iebāza vēl 6 krievu bēgļus. Naktī, reizumis, šāva gan krievu kapos aiz šķūnīša, gan pagalmā, droši vien, lai zin, ka sargi neguļ.
beigas. Ieejot pilsdrupās, es paskatījos uz Gaujas leju, kura bija tērpusies savā rudens rotā. No otras puses Gaujas krasts bija kā brīnišķīga glezna. Bija žēl un skumji, ka tik skaistā laikā jāmirst.
Virsnieks mani piegrūda pie sienas un pats lieliem soļiem pagāja atpakaļ, norādīdams  abiem mongoļiem vietu. Pats ar paceltu roku komandēja ,,ras, dva, tri”. Dzirdēju automātu zalvi, sarāvos un klausījos, ka man aiz muguras birst no mūriem, tad sapratu, ka šāva pāri galvai. Virsnieks pieskrēja man klāt un sita ar pistoli man pa galvu, bet es jau kritu zemē un sitiens neizdevās diez cik stiprs. Tad spārdīja ar kājām un lamājās. Pienāca mongoļi, uzrāva mani kājās un grūda uz tilta pusi. Es tiešām neturējos kājās un tā viņi mani pārrāva pāri tiltam atkal pie Rakstnieku pils. Tad dzina tālāk uz virtuves galu. Pie loga, kas bija izņemts un atradās vienā līnijā ar zemi, virsnieks iespēra ar kāju pa ceļa locītavu un es atkal novēlos guļus. Tad ar kājas spērieniem grūda uz loga pusi, es viņam piepalīdzēju, veldamies, un drīz atrados virtuvē uz galda, pie kura, izbijies zaldāts kaut ko sauca ārā palikušiem. Es lēnām norāpos no galda un vēl neatžilbis no visa notikušā, stāvēju un gaidīju, kamēr lielie nokārto savas darīšanas. Kad ārējie aizgāja, mans uzraugs ielaida mani pie citiem kamerā. Atradis savu agrāko vietu, atsēdos, bet man sākās tāds nervu drudzis, ka 2 vīri mani turēja ciet, cik traki mani kratīja. Beigās biju iemidzis. Kad pamodos, jutos kā citā pasaulē un labu laiku bija jāpārdomā, lai aptvertu un saprastu visu notikušo, ka esmu vēl dzīvs. Un vēl tagad nesaprotu, kas izsauca šo
telpām un teica, ka man darbā vairs nav jānāk. Tur nāriņās gulēja tādi paši atbrīvotie, gan lielākā daļa krievu, bet bija arī latvieši, kā vecais Miķelsons no Valmieras un viens igaunis. Man bija sagājis grīstē ar vēderu, ne maize, ne redīsu zupa vairs iekšā neturējās un bija jāizvemj. Tamdēļ maizīti žāvēju sausiņos un noglabāju. Dzēru tikai to sulu, ko mums telpā ienesa speciālā traukā un bija jālaiž tikai pa krānu, jo trauku aizslēdza ar sprādzi. Bija stingri noliegts ar viņu citādi rīkoties. Biju palicis tik slābs, ka uz tualeti gāju, turēdamies gar nāriņām. Spriedām ar Miķelsonu, ka tā te gan ir viegli nomirt, nekas nesāp, vakarā apgulies un no rīta tevi ar nesilkām aiznes. Tajā laikā nomira daudzi krievi. Arī vecais Miķelsons un viens igaunis. No visas, mūsu pirmās, 84 cilvēku grupas, kas pirmie te ienācām, nomira 36 cilvēki. Un tad, 1945. gada 11. vai 12. janvārī mums sāka izsniegt apmēram 1 karoti mannā putras ar vidū ieliktu, nedaudz, sviestu, iekrāmētu zaldātu katliņa vāciņā. Un brīnums, tas man stāvēja iekšā, sākās ēstgriba un sāku lupināt savus izžāvētos sausiņus pa mazam gabaliņam, kas arī stāvēja iekšā. Tā pagāja janvāra mēnesis un man jau turējās iekšā redīsu zupa.
Nākošā mēneša sākumā pie manis, augšā, uznāca brīvais mehāniskā ceha meistars Andersons. Viņš mani aicināja pāriet uz mehānisko cehu, jo kāds no latviešu puišiem esot teicis, ka es protot rīkoties ar autogenisko metināšanu. Es apsolīju un runājoties, noskaidrojās, ka viņa brālis dzīvojis Jaunburtnieku pagastā. Es pastāstīju, ka ar viņa brāļa dēlu esam kopā dienējuši 4.pulkā. Es prasīju feldšerei, kura katru dienu mūs pārbaudīja, kad pārējie bija uz darbu
aizgājuši. Un man atļāva sākt strādāt un iet uz darbnīcām. Vecais meistars Andersons, pamanījis mani, pienāca man klāt, paņēma mani pie rokas un ieveda savā stikla būdā, kas atradās vienā darbnīcas galā. Būdas stikli no iekšpuses bija aizklāti ar vecām avīzēm. Atsēdināja mani, aizslēdza durvis un no somas izņēma krietnu lauku rupjmaizes riku, kas bija apsmērēta ar sviestu un biezpienu. Pasniedza man, sakot, nekaunies, ēd. Tā tiešām bija garda, kā šokolāde. Pēc tam apskatījām metināšanas aparātu. Viņš vēl teica, lai es pārāk nesteidzoties un pataupot sevi, jo es esot izdilis kā kasīklis. Bet rokas pašas prasās darba un drīz vien metināšanas agregāts bija darba kārtībā. Darbnīcas galā bija paprāva telpa priekš kalējiem – smēde. Tur tad es novietojos ar savu aparātu, lai nebojātu citiem gaisu. Metināju visu ko pienesa. Vecais meistars Andersons no rīta bieži iesauca savā būdā un pacienāja ar kādu maizīti. Viņš arī bija tas, kas aiznesa ziņu manam onkulim, kura ģimene dzīvoja Rīgā un atnesa vēstuli no viņiem. Izrādās, ka viņi paši ir lielā trūkumā, jo tajā laikā visa Rīga bija badā. Tikai pēc 1945. gada 9. maija stāvoklis sāka uzlaboties un arī lēģerī sāka dot zivju zupu, vārītu no mazām mailītēm ar sāls piedevu. Mūsu darbnīca jau bija stipri papildināta ar cilvēkiem. Blakus zonā bija arī sievietes, kuras strādāja galdniecība par pulētājām un šūšanas darbnīcā. Galdnieki sāka ražot mēbeles – skapjus, galdus, gultas un krēslus. Mehāniskais cehs pārgāja uz metāla gultu ražošanu, dienā saražojot līdz pat 700 gabaliem. Bija jāapkaļ vairāki 100 armijas rati (,,dvuholkas”). Kalēji smēdē gatavoja apkalumus un mēs viņus pieskrūvējām.
pati temperatūra kā ārā. Salām, it sevišķi tie, kas vieglāk ģērbušies. Mūsu starpā bija kādi 10 latvieši, 6 igauņi un pārējie bija krievi. Nezinu, kur krievi bija dabūjuši uguni. Viņi iekūra abas bleķa krāsnis, kas bija telpai abos galos, lauza nāras un kurināja uz nebēdu. Es biju aizspiedies aiz vienas krāsns un man vēlāk bija tīri silti. Tikai viena   nelaime – no griestiem sāka pilēt ūdens, jo tur uzkrājās sniegs un ledus, kas sāka kust. Tā nomocījāmies līdz rītam. No rīta mums visiem bija jāķerās pie logu un jumtu labošanas. Materiāla netrūka. Uz bēniņiem bija gan veseli priekšlogi, gan finiera plāksnes, gan naglas un rīki. Līdz vakaram bija salaboti gan darbnīcu korpusa, galdnieku, mehānisko un šūšanas darbnīcu visi caurumi. Krievi zāģēja kopā malkā ozolu blankas un dēļus un kurināja mūsu dzīvojamās telpas. Jāsaka, ka naktī tiešām jutāmies mājīgi. Nobīdījām divstāvīgās nāriņas ar galu pret sienu un, mēs, latvieši un igauņi sariktējāmies pa vienam, cits augšējā, cits apakšējā stāvā, visi kopējā rindā. Arī krievi sāka rīkoties tāpat. Un drīz gar vienu sienu lielajā telpā, no viena gala līdz otram, bija vesela rinda aizņemtu nāru. Telpā, vienā galā pie izejas durvīm, bija arī tualete. Nebija tikai ūdens un gaismas, jo Rīgai tai laikā viss tas trūka. Mūsu teritorija atradās Centrālcietuma, vienā 3 metrīgas sētas stūrī, pilnīgi atsevišķi norobežota no Centrālcietuma ar darbnīcu 2 stāvīgo korpusu un, uz otru pusi, ar mūsu 2 stāvu dzīvojamo korpusu. Apakšā virtuve un ēdnīca un aiz tās materiālu noliktava, sētas stūris un ,,viška”, kurā stāvēja zaldāts. No mūsu telpas logiem varēja redzēt Matīsa kapus, sarga ,,višku”, sētas stūri un dzelzceļa līniju. Ēst mums deva vienreiz dienā – 200 gramus maizes un 1 litru sasalušus redīsus, sakapātus ar visiem lakstiem, savārītus bez sāls piedevas. Ēdama bija kad
Mūsu lēģera administrācijā galvenais lēģera priekšnieks bija žīds Kagainis un inženieris Bērziņš, nezinu, kas par tautību, bet latviski runāja. Pirmie krievu speci jau bija pazuduši no skatuves, jo viņiem nebija ne jēgas, ne saprašanas vadīt tik lielu uzņēmumu. Katru dienu vairākas automašīnas ar gatavo mēbeļu kravām tika vestas uz staciju, lai nosūtītu uz Maskavu gan galdniecības mēbeles, gan dzelzs gultas. Tāpat 10 trofeju automašīnas tika salabotas un aizbrauktas. Uz viņu remontu strādāja vesela brigāde ar vadītāju, jaunu puisi, uzvārdā Skurstenis, kura tēvam piederēja garāžas un darbnīca Marijas un Dzirnavu ielas krustojumā. Vecie meistari runāja, ka neviens tā neprot ieliet babītu gultņiem kā Skurstenis un nevienam viņš to mākslu arī nerādīja. Kādu vakaru pēc darba, kad viņš atkal ņēmās ar gultņu liešanu savā nodalījumā, kurš bija iežogots ar paaugstu sētu, es uzkāpu uz galda, kas bija klāt pie aploka sētas un skatījos, kā viņš tur burās. Viņš pamanīja mani – nosmējās un teica, nāc iekšā un palīdzi, ja gribi redzēt. Viņam tas nebija jāatkārto, es biju klāt. Še, lodlampa un sildi klaņstangas, bet pats ar lodlampu kausē babītu speciālā traukā un maisa ar koka skalu, kad viss ir ieliets. Es prasu: ,,Kur tad ir tās burvības?” Viņš smej un rāda man to koka skalu un saka, ka te ir tas buris un temometrs, kas to labumu taisa. Tev jākausē babīts tā, lai tas bērza skals nepaliktu melns, bet tikai brūns, citādi tas brūvējums ir pagalam un babīts paliek drupens, ievēro to un būs labi. Man tas palika atmiņā un vēlāk
200 gramus maizes un amerikāņu tušonkas burku ar nesaldinātu tēju. To ātri notiesājam un trauki tūliņ jāatdod atpakaļ. Garastāvoklis uzlabojas un sākam ar Miķelsonu aprunāties. Viņš domā, ka krievam vēl nemaz tik spožas izredzes nav, vai tad angļi Baltijas valstis tik vienkārši atdos krievam.
Neilgi pēc brokastīm, durvis atkal atverās un pagrabā iedzen vairāk par 20 cilvēku. Izrādās, tie visi no Jaunraunas apkārtnes un Cēsīm, bijušie aizsargi. Arī viens ar manu vārdu un uzvārdu tāpat kā man, tikai dažus gadus jaunāks par mani, jaunsaimnieks no Jaunraunas pagasta, mājas nosaukumu esmu piemirsis. Sāstīja, ka viņa sieva esot rakstniece, rakstot žurnālam ,,Zeltene” un parakstoties - Mežmalu Marija. Pamazām viņus, vienu pēc otra izsauca un izgrieza pogas tāpat kā man.
 Pēc dažām dienām, mūs visus atkal sasēdināja smagās mašīnās un veda tālāk uz Siguldu. Tas ir, mēs braucām frontei līdz, jo Rīga vēl nebija kritusi. Siguldā mūs ievietoja Rakstnieku pils virtuves pieliekamajā, mazā telpā, tik daudz, ka pat apsēsties bija grūti... Tur atkal sāka saukt uz pratināšanu. Otrā jeb trešā dienā izsauca arī mani. Divi, mongoļu izskata, sargi ar automātiem no virtuves veda pāri pagalmam uz atsevišķu māju. Tur mani saņēma pratinātāja sieviete, pēc izskata ebrejiete. Viņa ļoti vāji runāja pa latviski un prasīja, lai es stāstu savu biogrāfiju. Stāstīju visu, līdz nonācām līdz aizsargiem. Tad viņa noprasīja: ,,Cik galv tu rav cilvek?” Es uzsvērti atteicu un, viņas runu izlabodams, pateicu, ka es cilvēkiem galvas neesmu aizrāvis un nevienam ļaunu neesmu nodarījis.
viņa bija karsta. Pēc logu labošanas darbiem, mūsu lāģera priekšnieks Daniševskis mūs vareni uzslavēja un kā apbalvojumu piešķīra nākošo dienu – brīvdienu jeb ,,vihodnoj”. Mēs, latvieši, bijām sajūsmā, jo tas bija 18. novembris, tamdēļ no rīta visi slaistījāmies pa savām nārām, kad īsi priekš pusdienas nodimdēja varens sprādziens. Daļai mūsu telpas logu izbira stikli. Visi pielecām kājās un gaidījām, kas būs. Pirmā doma bija, ka vācietis nometis bumbu. Tad kāds bija paskatījies pa logu un teica, ka tepat aiz sētas stāvot platforma ar lielu lielgabalu un ap to rīkojoties vīri. Drīz norībēja jauns blīkšķis un mums logiem atkal pajuka stikli. Vairāk blīkšķu nebija, jo lāģera vadība bija aizdzinusi šāvējus prom, bet mums 18. novembris izputēja, jo atkal bija jālabo izbirušie logi. Krievi runāja, ka lielgabals esot šāvis uz to pusi, kur vēl bija vācieši. Nākošās dienās mūs sadalīja 2 daļās – galdniekos un atslēdzniekos. Es pieteicos uz galdniekiem tamdēļ, ka tur pieteicās lielākā daļa latviešu. Mums uzdeva taisīt jaunas, 2 stāvīgas nāriņas, jo drīz pienākšot papildinājums. Tas viss bija jādara ar rokām, jo mašīnas, kuru bija diezgan daudz, strāvas trūkuma dēļ negriezās. Mūs komandēja, tā sauktie, meistari, divi jauni, nedienējuši puiši no Daugavpils, kuriem pašiem ar nekāda amata prakse nebija. Izrādījās, ka manas taisītās nāriņas ir vienas no glītākajām un vislabāk nostrādātām un mani ieskaitīja kā labāko galdnieku. Man uzdeva taisīt lēģera priekšniekam rakstāmgaldu no ozola koka, kas mani ,,nokāva”, jo es 23. decembrī pie darba galda biju nokritis bez samaņas. Kad nācu pie samaņas, tad gulēju uz 2 soliem, tā sauktā, mūsu ambulancē, kuru vadīja jauna meitene no Daugavpils. Viņa mērīja man temperatūru un termometrs parādīja knapi 35 grādu temperatūru. Mani aizsūtīja
Nekā darīt, jūdzu zirgu un braucam. Tur bija kādu stundu jāgaida, kamēr ieradās 9 cilvēki, kuri bija jāaizved uz Limbažiem. Braukšana iznāca pa nakti. Krievi salikās ratos guļus un gulēja nost, mēs tāpat solīšiem, bez steigas caur Dikļiem, Ozoliem, gar Puikuli, izbraucām uz Limbažu – Alojas ceļa. Redzēju to skatu, ka bija noārdīta Rūjienas – Rīgas dzelzceļa līnija. Abās pusēs uzbērumam, sliedes sagrieztas spirālē, pie kurām, kā zobi karājās puse gultņu. Pie Pociema nodegusi pienotava ar veikalu. Pa šo ceļu mētājās daudz kara trofeju un munīciju kastes. Vienā vietā pat nošauts vācietis gulēja uz grāvja krasta. Aiz Pociema, pēc dažiem kilometriem, mūs apturēja kāda ceļa grupa, kura mūs atbrīvoja no ,,dzīvās” kravas un teica, lai brauc atpakaļ uz māju. Mājās braucot runājamies par tiem iespaidiem, ko krievi atstājuši. Un gala slēdziens – tik briesmīgi viņi nemaz nav, lai gan Reinfeldam atņēmuši pulksteni ar vārdiem ,,otdai časi”.
Pārbraucu mājās, bija jau pusdienas laiks. Negulējis visu nakti, visus daudzos piedzīvojumus un pieredzējumus ceļā saņemot, biju stipri noguris. Sieva teica, lai eju augšā savā istabā un kādu laiciņu paguļu. Augšā iedams, izņēmu no zābaka stulma šauteņu granātu, iebāzu cimdā un cimdu uzliku aiz trepju nožogojuma uz grīdas ar aprēķinu, ka lejā ejot es viņu varu paņemt. Iekritu gultā un tūliņ biju iemidzis. Pamodos, dzirdu, ka apakšas stāvā, brāļa istabā sarunājas krievu valodā. Piecēlos, uzvilku zābakus un svārkus un paliku sēžam uz gultas malas, paredzēdams ko nelabu. Drīz dzirdu, kāpj pa trepēm. Atveras durvis, ienāk mana
tajā laikā tā notika. Ernests atbildēja, nekas, ja būs jābrauc, brauksim abi. Vēlāk, to visu pārdomājot, sevi lamāju, kāds teļš es esmu, vai es būtu tā nostājies Ernesta vietā, ja mūsu lomas būtu mainītas? Beigās nācu pie slēdziena, ka es to nebūtu izdarījis un devu sev solījumu, nekad to vairs nepielaist. Un to līdz šim esmu pildījis. Mūs neviens nekur neaizsūtīja un mēs ilgu laiku ar Ernestu nostrādājām pie gultiņu rāmju štancēšanas, kas bija smags darbs. Maiņā uz rokām bija jāizcilā 7 tonnas gultas rāmju dzelzs. Tad mani pielika pie virpas, kur visu laiku bija jāstāv kājās. Tur nostrādāju vairākus mēnešus un man sāka pampt kājas. Tad mani pielika pie štanču matricu gatavošanas. Tur tiešām bija atpūta, jo neprasīja steigu, bet lielu precizitāti, varēja sēdēt un vīlēt. Mēs, 3 vīri, uztaisījām vairākas štances priekš skapju un galdu atvilknēm. Tajā laikā jau mehāniskā darbnīcā strādāja daudz cilvēku, vecie labie meistari, kas prata savus darbus un bija speci savās zināšanās. No viņiem daudz ko esmu iemācījies un man jāapbrīno viņu veiklība un zināšanas, kurām es līdzi nevarēju tikt. Mēs atjaunojām vecās vīles, kuras paši uzcirtām un norūdījām. Labākais rūdītājs bija Bisnieks Ernests no ,,Viesītes depo”, augstākās klases rūdītājs. Par viņa meistarību brīnījās pat vecie meistari, ne tikai es. Mums tajā laikā strādāja vairāki latviešu inženieri – inženieris Akmentiņš, VEF galvenais inženieris Jānis Hofmanis, Latvijas dzelzceļa galvenais inženieris Širmakers, Liepājas drāšu fabrikas galvenais inženieris. Bija daudzu mazāku rūpniecību vadītāju un meistaru.
sieva un aiz viņas 3 krievi – viens virsnieks un divi ar automātiem. Nobļauj ,,ruki verh”, virsnieks manu sievu izgrūž pa durvīm atpakaļ un aizrauj durvis ciet. Tad pienāk pie manis un sāk mani pārmeklēt. Nekādus ieročus neatradis, sāk vandīties pa gultu, galda atvilknēm un skapi. Lika aiznest radioaparātu ,,VEF super”. No skapja izņēma manu gaišo vasaras uzvalku un aiznesa. Tad krievi mani izgrūda pa durvīm un lika kāpt lejā. Kāpdams lejā, es domāju, nu viss ir galā un es paņemšu šos trīs laupītājus sev līdz. Roka sniedzās pēc cimdiem ar granātu. Es vēl domāju, cik maz man ir atlicis laika, kad trepu galā, lejā pieskrien mans vecākais dēls Pēteris, izbijušām acīm skatās un prasa: ,, Tēt, kur tu iesi?” Es apstājos un roka pēc granātas un cimdiem nolaidās gar sāniem. Es nespēju savu dēlu apdraudēt. Krievi mani grūda pa trepēm lejā, kur es dēlam iedevu savu kabatas pulksteni un teicu, lai viņš iet pie māmiņas. Sieva iznāca no blakus istabas, bet krievi viņu atgrūda atpakaļ un mani izgrūda no mājas ārā. Vēl sieva izmeta pa durvīm manu puskažoku, kuru es paņēmu un domāju – man tak viņš nebūs vairs vajadzīgs.
Briesmīgiem, iekšējiem pārmetumiem strostēju sevi, ka neesmu izdarījis tā, kā apņēmies. Un tagad mani kā teliņu pavadā aizved uz kaušanu un kur tas būs. Šādas smagas domas mani mocīja, ejot pa ceļu, ārā no mājas. Nonākot pie kaimiņa Vākšēna kūts, kur ceļš iegriežas uz manu māju, krievs nobļauj ,,stoj”, tad ,,k steņku”. Es lēnām piegāju pie kūts sienas. Tad pienāca man klāt pagrieza ar seju pret sienu un nobļāva ,,tak stojaķ”. Tad dzirdēju, ka aiz muguras noklaudz automāta aizslēgs
aceros. Strādāju kopā ar kādu igauni – Valdma Ernestu no Omuļu pagasta pie Valkas. Mēs abi ļoti labi sastrādājāmies un sapratāmies, lai gan valoda bija katram sava un darbu veicām pēc plāna, par 150 – 170 % vairāk. Tamdēļ mums sāka izsniegt papildporcijas jeb, tā saukto, ,,zapekanku”, ar taukiem apceptu putru. To saņēma tie, kuru darbs bija veikts pareizi un labā kvalitātē. Lai to veiktu, skrūvju galus nedrīkstēja atstāt garākus par 1 cm. Priekš viņu nociršanas, es izgatavoju 2 cirtņus, vienu lielu un otru mazu. Pats smēdē nokalu un norūdīju un ar to palīdzību mums šis darbs veicās ātri. Kādreiz smēdē, uzasinājis abus rīkus un atgriezies darba vietā, uzliku tos uz galda. Un kamēr ar Erni taisāmies cirst skrūvju galus, mans mazais cirtnis pazudis. Skatos uz riņķi, kas viņu paņēmis, un uzskatu, ka viens krievs paņēmis manu cirtni un ar viņu rīkojās. Svētās dusmās pieskrēju viņam klāt, izrāvu cirtni no rokām un spēcīgi iesitu pa kaklu. Krievs novēlās gar zemi, tad uzleca stāvus un izskrēja no darbnīcas. Mēs ar Ernestu turpinājām savu darbu. Pēc kāda laika, pie manis pienāca krievs ar kādu no uzraugiem un norādīja uz mani, ka es esot kāvies. Es mēģināju taisnoties, ka viņš paņēma manu cirtni. Tad man blakus nostājās Ernests, pārmeta sev uz pleca lielo āmuru un krieviski uzraugam pateica: ,,Ja jums ir darīšana ar Zariņu, tad arī ar mani.” To viņš pateica niknā balsī. Krievs tūliņ aizgāja, bet uzraugs paslēpās aiz liela pīlāra un, vēl paglūnējis uz mums, aizgāja. Es pārmetu Ernestam, kāpēc viņš tā darīja, jo arī viņu aizsūtīs etapā, jo
es to izlietoju praksē un darbā.
Šajā laikā no Kūžēna atbrauca Tekla uz satikšanos. Dabūju zināt, kā manējiem mājās iet. Abi noraudājāmies, dabūju zināt, ka mirusi tantiņa. Mamma ar māsu Mildiņu ir mājās, par brāli Tekla nekā nezināja. Visi gaidot kādas pārmaiņas. Viņa pati bēdājās, ka netiekot nekādā galā ar zemi. Brāļa galu esot aizņēmuši kaut kādi krievi. Viņai esot uzlikts dikti liels nodoklis un viņa nevarēšot to samaksāt. Zirgi esot noņemti un Vākšēnā esot ierīkots zirgu punkts. Es viņai noņēmu brilles, jo man pēdējā laikā bija stipri bojājusies redze. Visus tos jaunumus dzirdot, man dūša pavisam sašķobījās un, kad atvadījāmies, likās, ka mēs nekad vairs neredzēsimies. Nākamajās dienās es mocījos ar depresiju un garastāvoklis bija uz nulli. Par starptautisko stāvokli mēs neko nezinājām, jo laikrakstus lēģerī neļāva ienest. Bet kādreiz arī gadās brīnumi. Tā to dienu vecais Bisnieks no Viesītes, redzēdams manu drūmo garastāvokli, pasauc mani pie sevis un saka, lai nenokar degunu un dod izlasīt. Viņam sieva, ienesot ,,peredaču”, ietinusi maizītes notaukotā avīžu papīrā un parāda man, kur lasīt. Tur bija Čerčila runa, ko viņš teicis Amerikas universitātē. Pārrunājām lasīto un man garastāvoklis dikti uzlabojās, lai gan gluži tam visam nevarēju ticēt. Labi, ka ir tādi cilvēki, kas grūtā brīdī spēj tevi uzmundrināt.
Darbs un dzīve atkal iegāja vecās sliedēs. Mani pārcēla atkal citā darbā, par mašīnatslēdznieku. Mums, remontam, no dažādiem uznēmumiem sāka pienest gan virpas, urbmašīnas, gan arī dažādas galdniecības mašīnas. Mums ierādīja atsevišķas telpas un mēs tur strādājām 4 cilvēki – es, Reisons Arvīds
malkas glabāšanas un ieslēdza vienā tādā būdā, kur bija jau priekšā vairāki cilvēki. Zeme bija noklāta salmiem, kuros, kā vēlāk izrādījās, bija ārkārtīgi daudz utu. Līdz šim, mēs no tādas nelaimes nebijām cietuši. Tamdēļ nesapratām vīru vārdus pie kuriem iegājām - ,,Sargā kažokus, ka utis neaiznes”. Pirmo nakti piedzīvojām viņu uzbrukumu, ka acis nedabūjām aizvērt. Otrā dienā šeit noveda arī Zenderu un iegrūda blakus mūsu nodalījumā. Sākām runāties, cik katram piespriests. Kūns pastāstīja, ka mums ir 10 gadi un 3 bez tiesībām labošanas kolonijā. Zenders pateica, ka viņam piespriests nāves sods nošaujot. Vēl 2 reizes naktī ieradās 2 vīri un lika Zenderam, la paraksta lūgumu par apžēlošanu, bet viņš viņus izlamāja un atteicās to darīt. Un arī mūsu parunāšana neko nedeva. Viņš teica, ar šitiem es neiešu badu mirt kopā, tad labāk nāve. Vienreiz jau to esmu izjutis uz savas ādas un esmu par vecu, lai to izturētu. Nākošā dienā, mūs, ap 30 cilvēkiem, ielādēja smagā mašīnā un aizveda uz Termiņcietumu. Tur mūs iegrūda kādā lielā kamerā, kura bija pārpildīta ar cilvēkiem. Vismaz šeit mūs laida uz pirti un arī drēbes tika speciālā aparātā dezinficētas virs oglēm, tā ka atbrīvojāmies no utu nelaimes. Norunājām ar Kūna Pēteri, ka turēsimies kopā.
Otrā dienā bija ārstu komisija kā jauniesaucamiem. Prasīja, par ko sūdzas un es teicu, ka nav par ko sūdzēties, bet Kūns teica, ka viņam sāp lauztā kāja. Tad ar mums iznāca šķirties. Mūs veselos, 84 cilvēkus, salika kolonā un no Termiņcietuma aizdzina uz Centrālcietuma agrākām darbnīcām. Bija jau 16. novembris un temperatūra ārā bija ap mīnus 10 grādiem. Mūs iedzina lielās telpās, kurās 2 stāvos bija daudz koka gultu. Telpai visi logi bija izgāzti no sprādziena Šķirotavā, kad vāciešiem uzsprāga munīcijas vilciens. Telpā bija tāda
Un Valmierā, kad mani pratināja, visu esmu pateicis un divreiz muti klabināt nav vērts. Es nezinu, par ko viņa bija apvainojusies, bet viņa uzlēca no krēsla un sāka visā galvā, kādā man nesaprotamā valodā spiegt un spārdīties ar kājām kā ampelmanis. Man pat smiekli sanāca un es pasmaidīju, tas droši vien viņu sakaitināja vēl vairāk. Blakus istabas durvis atsprāga vaļā, pa viņām iedrāzās drukns, liela auguma vīrs, pēc sejas gruzīns jeb žīds, pieskrēja man klāt un sita ar kulaku man sejā. Es pasitu galvu sānis un sitiens aizgāja gar ausi, man nekā nenodarījis. Viņš nokliedza kādu komandu. Ienāca abi mongoļi, bet pats aizskrēja blakus istabā un tūliņ iznāca no tās, aplikdams sev vidusjostu ar pistoli. Mongoļi dzina mani pa durvīm ārā, bet viņš pats nāca mums no pakaļas. Es ārā iedams domāju un nevarēju saprast, ka mana frāze, ko es viņai pateicu, varēja izsaukt tādu reakciju un skandālu, bet labi, ka cauri tā pratināšana. Es, no durvīm, metos pāri pagalmam pa to pašu ceļu, kur mani atveda, bet tikko pagājis dažus soļus, man sānos iedūrās automāta stobrs un lika pagriezties pa kreisi. Tad sapratu, ka man jāiet Rakstnieku pilij garām gar otru galu. Un pat nevarēju iedomāt, ka tūliņ sev piedzīvošu baigus – traģiskus mirkļus. Nonākot pie tilta, kas ved pār gravu starp Rakstnieku pili un pilsdrupām, tā saukto Paradīzes kalnu, man atkal sānos iedūrās automāta stobrs. Es apstājos, bija komanda un mēs jau gājām pa tiltu uz pilsdrupām. Varat saprast, kas notika ar mani, kad sapratu, kur mani ved. Citu domu es vairs nevarēju pielaist, tās bija
Naktī miegs negrib nākt, jādomā par mājām, bērniem, sievu un tantiņu, bet palīdzēt viņiem nav iespējams. Nervozēju par cimdiem un viņos atrodošos granātu, ka nenonāk bērnu rokās. Lai gan astoņgadīgais Pēteris ir saprātīgs puika, tomēr domas par to neliek miera. No rīta mani ved pratināt. Pratina tas pats virsnieks, kas mani arestēja. Sākās visi tie jautājumi, kas tādās reizēs tiek uzstādīti, līdz nonācām pie jautājuma, ka es Padomju Savienības pilsonis. Es teicu, ka es esmu latvietis un Latvijas pavalstnieks un viņš pats man atņēma Latvijas pasi, kur tas ierakstīts. Izmeklētājs paķēra kaktā ieslieto gardīnu stangu, t.i. trubu, un sāka iedzīt man krievu pavalstniecību pa manu galvu un kažoka muguru. Putekļi vien griezās, līdz kamēr truba palika plakana un saliecās leņķī, tad to iesvieda kaktā un pasauca konvoju, lai mani aizvestu atpakaļ uz šķūni. Pēc pusdienas atkal mani aizveda pratināt. Bet tagad bija jauns puisis, 15 – 16 gadu vecs, nozīmēts par tulku. Tas nu gribēja man iestāstīt, ka mēs tak te Latvijā esot dzīvojuši badā un Padomju tauta visu laiku mums devusi maizi, tāpēc mūsu pienākums esot cīnīties pret fašismu. Es prasīju, kur šis agrāk, pirms kara dzīvojis? Viņš teica, ka netālu aiz robežas un nevarējām nekādā veidā saprasties. Līdz nonācām pie iestāšanās padomju armijā un sakaut fašistus. Es teicu, ka nomirt var visur un tad, kad mani veda ārā no manas mājas, ja trepēs nebūtu pieskrējis klāt mans dēls, ne es, ne tas virsnieks te nesēdētu, jo man uz trepu malas palika cimdi ar granātu.
salaužot gūžas kaulu. Eju uz kūti un jūdzu zirgu, orē ielieku labi daudz siena. Vākšēnā ieceļam cietušo, orē līdzās iemetas arī virsnieks un braucam uz Īguma krustu. Tur virsnieks nevar izšķirties uz kuru pusi braukt. Beigās viņš norāda, lai brauc uz Valmieras pusi. Pie Kapteines mājām stāv Sarkanā Krusta mašīna. Nu labi, domāju, tagad ātri tikšu vaļā. Mašīnā neviena nav un virsnieks aizskrien uz māju. Pēc laiciņa nāk atpakaļ ar otru, apskata arī gulošo un sāk pa krieviskam lamāties. Beigās abi izrauj pistoles un viens otram draud: ,,Ja ķebe razstreļaju, ja ķebe razstreļaju”. Es stāvu zirgam pie galvas un domāju, nu gan būs traki, ja viņi abi viens otru nošaus, kur es likšu ievainoto. Beigās abi nomierinājās, manējais lika griezt zirgu uz riņķi un braukt atpakaļ uz Īguma krustu. No turienes uz Burtniekiem ceļš bija tukšs un kluss. Tā bez traucējuma sasniedzam nodegušo Līdumu, tur satiekam kādu sievišķi – ceļa regulētāju. Tā lika izcelt ievainoto no ratiem un nolikt zemē. Es paklāju sienu no ores un uz viņa noguldīju cietušo. Prasīju ,,zapisku”, ka varu braukt uz māju, bet viņš mani aizsūtīja pie ,,čortovoj maķeri”. Sapratu, ka varu braukt un tamdēļ ātrāk laidos prom. Baidījos, ka uz ceļa kāds mani nenoķer, atkal kādas vajadzības, bet līdz mājām mani neviens netraucēja. Uz rīta pusi biju mājās.
Apkopu kustoņus, paēdu brokastis un ķēros pie saimniecības darbiem. Ar ārpasauli nekādu sakaru nebija. Telefonu, kurš atradās brāļa dzīvoklī, kāds bija norāvis. Pievakarē pie mums iebrauca Vītols no Purmaļa un teica, ka man, Upatas Paulim un viņam jāsapulcējas Vītelī ar ratiem. Būšot jāved uz Limbažiem ceļu regulēšanas grupa.
Likās, ka puika to visu tā arī iztulkoja. Virsnieks uzlēca kājās, paskatījās uz mani ar varen niknu skatu. Es domāju, ka nu atkal būs kāviens,bet viņš tik iebļāvās – konvoju un mani aizrāva atpakaļ uz šķūni. Vairāk Valmierā mani arī nepratināja. Vēlāk, Rīgas lēģerī, kad sieva bija pie manis uz satikšanos, viņa teica, ka laikam otrā dienā virsnieks esot augšā trepēs kaut ko paņēmis un viņai teicis, ka es drīz tikšot mājās.
Mani pratināt vairāk neizsauca. Nākošā dienā izsauca Rēvaldu, bet atpakaļ šķūnītī viņš vairs neatgriezās. Nebija neviena, kam par to prasīt. Pagāja dažas dienas, tad kādu nakti mūs visus salādēja smagās mašīnās un veda uz Cēsīm. Cēsīs, Dārza ielā, mūs ieveda vecās vācu nabagu mājas pagalmā, kur iebāza kādā koridorā un pēc tam pa vienam kaut kur aizveda. Nekā laba negaidīju, dūša bija galīgi saplakusi. Bija jau visādas lietas agrāk dzirdētas un par tām jādomā. Cilvēki klusēja, nedzirdēja, kad kādi būtu savā starpā sarunājušies.
Tad mani kāds sargs saķēra aiz rokas un iegrūda mazā istabiņā, kurā atradās divi vīri. Viens uz galda malas slīpēja lielu dūci, tādu, ko lieto cūku kaušanai, otrs man uzsauca ,,razģevaisja”. Varat saprast manas izjūtas un domas. Sāku izģērbties, mani atkal nokomandēja ,,ar seju pret sienu, nekustēties!” gaidu, kas būs, dzirdu kaut kas krakšķ, pagriežu galvu un redzu, ka drēbēm tiek izgrieztas visas pogas. Tad atskan komanda ,,saģērbties”, bet bikses jātura ar roku, lai nenokristu. Tad mani izgrūda pa durvīm. Tas, kas stāvēja ārā, mani pa trepēm noveda pagrabā un netālu pa koridoru pagājuši, apstājās pie kādām, ar skārdu apkaltām durvīm.
Koridoru apgaismoja maza elektriskā spuldzīte. Durvis tika atslēgtas un vedējs mani iebīdīja tumšā pagrabā un durvis aiz manis tika noslēgtas. Stāvu un domāju, ka nav kāds padziļinājums vai trepes uz leju. Tad dzirdu kādu latviešu valodā prasām, kas tu esi, kas ienāca un, ja esi latvietis, tad nāc te šurp pie manis. Es lēnām virzos turp, no kurienes nāk skaņa un atduros turpat viņam līdzās pret sienu. Es atsēžos viņam līdzās un sākam sarunāties. Viņš prasa, kā mani sauc? Es pasaku, ka no Jaunburtniekiem. Viņš prasa, vai no Kūžēna un man tūliņ ir interese, kas viņš tāds. Tad viņš pasaka savu vārdu – vecais policijas sekretārs Miķelsons no Valmieras, kuru es labi pazinu. Zinu, ka viņš dažus gadus atpakaļ aizgāja pensijā. Viņš man pastāsta, ka šeit pagrabā vēl ir 2 krievi – lasovieši.
Pastāstu viņam, ka arestēja un mājās palika sieva ar 4 bērniem. Jūtos, kā kādu lielu smagumu sev novēlis, ka ir kāds cilvēks ar kuru var parunāt un izkratīt sirdi. Kad viņš man paprasa, vai tad tev arī piesprieda nāves sodu, man atkal uzgāžas virsū smagums. Es saku, ka man tiesa nav bijusi, bet viņš saka, vai tad šitiem ir kāda tiesa vai likumi. Šorīt es ar lasoviešiem skatījāmies caur loga šķirbām, ka tepat pagalmā, pretim pie sienas nošāva 2 vācu virsniekus. Dūša galīgi saplok, negribas runāt un acu priekšā aizrit visa dzīve. Tā, klusējot, nosēdam līdz rītam, kad aizsistā loga šķirbā sāk iespiesties rīta gaisma. Vājā rīta gaismā var redzēt, ka pie durvīm piegājis viens krievs un uzmanīgi klausās, tad saka ,,čai buģet”. Miķelsons saka, tad jau laikam nešaus, ja dos brokastis. Tiešām, durvis atveras un katram izdod
lai atļauj aizvest manu sievu uz skolu, jo, ko tad zirdziņš te ārā salšot. Es gan baidījos, jauns zirgs, bet tā kā Marta prata labi apieties ar zirgiem, tad atļāvu. Nobrīdināju viņu, ka ķēvene pagriezienus mīl izdarīt ar lielu ātrumu, pie kam stingri jāsatur groži. Un cik tad nu tālu, 1.5 km, nekas ļauns nenotiks. Tamdēļ mierīgi atļāvu, lai abas brauc un pats gāju ēst brokastis.
Biju jau pabrokastojis, kad gar logu ar milzīgu ātrumu aizdrāzās ķēve ar tukšu kuražu, bez braucēja. Uzlecu no galda, izskrēju ārā uz ceļa un paskatījos lejā. Uz ziemas iebrauktā, taisnā ceļa, kas iziet uz lielceļa, kas krusto Matīšu – Valmieras šoseju, redzēju, ka ķēvene ar tādu pašu ātrumu uzgriežas uz lielceļa un aizskrien uz šosejas pusi. 
Kamēr es tā skatos, pienāk arī Marta, nesdama segu un maisiņus. Viņa stāsta, ka prom aizbraukusi ļoti labi, ķēvene gājusi mierīgi. Tāpat arī atpakaļ braucot, tikai piebraucot pie mājas ceļa gala griezuma, ķēve taisījusi strauju izrāvienu, kuraža apgāzusies, viņa ar visām pekelēm izkritusi, bet ķēve, nesamazinot ātrumu skrējusi tālāk uz māju. Es izrājos un puskažoku uzvilcis, gāju verandā kurbulēt motociklu, ar ko dzīties ķēvei pakaļ. Kamēr izdzinu mašīnu ārā, pārbaudīju gumijas un eļļu, dzirdu – brālis mani steidzami sauc pie telefona, zvanot no pasta pastmeistars Vilders.
pirmiem dzīves gadiem, viņa bija slimīga. Mātei bija daudz pūļu ar viņas ārstēšanu. Tā arī viņa palika kroplīte, jo visas ārstēšanas neko nepalīdzēja.
Bet tēvs un māte mūsu ģimenē skaitījās ,,tantiņa” - tēva māsa. Viņa tad arī bija mājas labais gariņš, kas mūs apkopa, baroja un lutināja. Viņa bija tā, kas gādāja par mūsu veselību un pilniem vēderiem, gan mums maziem, gan visai ,,Kūžēnu” mājas saimei. Viņa bija tā, kas mums adīja siltos vilnas cimdus un zeķes, lai viņi būtu salāpīti un izmazgāti. Viņa bija tā, kas teica, kad jābrauc uz dzirnavām malt graudus maizei, kad jākauj kustoņi gaļai, kad jānoliek gurķi ziemai, jāskābē kāposti un citas lietas. Pie viņas brauca daudzas sievas pēc padoma kā viesību rīkošanā, tā kustoņu ārstēšanā. Viņai uz bēniņiem stāvēja daudz izkaltētu zālīšu un sakņu, kuras viņa zināja, kur katru pielietot un kādām vajadzībām. Vasarā, noteiktā laikā, viņa visiem izvārīja ēst, tā, ka pēc viņas varēja pateikt cik pulkstens. Un vēl atrasties pļavā, kad bija jānoliek siena apvāls šķūnī vai daudz jāpiegrābj. Nekad es neredzēju, ka viņa gulētu dienasvidu, kā to darīja citi. Kad viņa mūs, bērnus, uzmanīja, vienādi viņai rokās bija adīklis, lai gan viņa ar mums runājās un stāstīja pasakas. Vienmēr viņai rokas kustējās, vakaros vēlu viņa vērpa ar ratiņu gan vilnu, gan linus. Kā viņa visu to spēja veikt, es vēl tagad vecs būdams, nevaru saprast. Viņa bija beigusi Valmieras meiteņu skolu un labi runāja vāciski. Lai gan viņai
Ir pagājuši daudzi mūža gadi, mans vecums jau 74 gadi. Ir piedzīvots gan labs, gan ļauns. Lūkošu godīgi aprakstīt, ko esmu piedzīvojis savā apkārtnē, par sevi, un kaimiņiem, kā arī par pagasta dzīvi līdz tam laikam, kamēr es atrados savās mājās ,,Kūžēnos”. Es vecākiem biju vecākais. Un droši vien, vecāki uz mani lika lielas cerība, kā tas dzīvē mēdz būt. Par mani gadu jaunāka māsa Anna, pēc tam brālis Jānis, tad jaunākā māsa Milda. Jau ar
pa lielākai daļai, visu dienu cehā neparādījās. Otrā dienā ceha meistars Mihalčišins noziņoja, kas padarīts, kas nav un viss sākās no gala – atkal ieraksts žurnālā un, kur bija vajadzīgs, tur  darbu turpināja. Cehā visvairāk darba bija ar elektromotoru gultņu apmaiņu, dažādu svirslēdžu un magnētisko slēdžu labošanu. Motori bija dažādi – no 1 kW līdz 6  kW, tāpat viņu pieslēgšanas aparatūra, gan lielas skapju sadales palaidējierīces un reostati. Es parasti būvēju jaunus sadales skapjus un montēju iekšā visu, kas tur bija paredzēts pēc zīmējuma.
Parasti, ja, kas bija jānoskaidro, konsultējos ar Tarasovu, darbnīcas vadītājs Mihalčišins diez ko nejēdza no zīmējumiem. Labs padomu devējs bija tautietis Ābeltiņš V. Vēlāk es dabūju zināt, ka viņš vācu laikā beidzis Rīgas universitāti kā inženieris – elektriķis. Ar viņa padomiem man darbs veicās lieliski. No Tarasova es daudzreiz saņēmu uzslavu par labiem, asprātīgiem izdomājumiem. Tamdēļ mani reti sūtīja lejā, šahtā veikt kādus darbus un lielāko daļu strādāju dienas maiņā cehā. Darbs man veicās un priekšnieks uz mani skatījās kā uz labu darbinieku. Nezinu, kāpēc mani nesauca uzvārdā, bet vienkārši par Peksi, jo laikam krieviem bija to vieglāk izrunāt.
Tā vienreiz, uzbraucot augšā no šahtas un nododot spuldzi ar akumulatoru pildīšanai darbnīcā, eju pāri pagalmam uz elektrocehu, dzirdu, ka viens bļauj – Peksi, Peksi, Peksi es paskatos atpakaļ
tēvs pats neprata lasīt un rakstīt. Tas ir mans tēva tēvs un visus savus bērnus izskoloja. Viņam bijuši 4 dēli un 3 meitas. Divi dēli – Kārlis un Teodors bijuši skolotāji, jaunākais Augusts palika par monopola vadītāju, bet vecākais Pēteris par ,,Kūžēnu” saimnieku. ,,Kūžēnus” ģimene kopējiem spēkiem izpirkusi no barona. No meitām tikai viena apprecējās – Mariņa, bet Kristīne (tantiņa) un Emīlija palikušas vecmeitās. Emīlija pēc skolas beigšanas kalpojusi kungiem par saimnieci, bet vēlāk aizbraukusi uz Pēterburgu, kur ilgus gadus strādājusi pie Grūbes par piena veikala vadītāju. Revolūcijas laikā atgriezusies Rīgā.
Tajā laikā ,,Kūžēnos” dzīvoja diezgan daudz cilvēku. No strādniekiem bija 4 puiši un 4 meitas, bez tam arī vaļinieki un kalpi. Nekādas mašīnas zemes apstrādāšanai nebija, viss bija jāpadara ar rokām. Tēvs rīkojās pa lauku un māte, galvenokārt, rāvās pa kūti. Tēvs ar  kaimiņiem – Zēmeles Štermani un Vītolu Cakaru tajā laikā nodibinājuši sabiedrību un nopirkuši kuļmašīnu ar tvaika katlu, ko vilka zirgi, kā arī dēlīšu zāģi jumta dēlīšiem. Mašīnas stāvēja ,,Kūžēnos”, speciāli uztaisītā šķūnī, kurā arī zāģēja jumta dēlīšus no apaļiem skuju koku bluķiem, kurus pavasaros pieveda kaimiņi. Katlu pārzināja un apkalpoja pusmūža vīrs Reimanis, viņš skaitījās mašīnists.
pabriķī ziemā vajadzētu būt tīri silti strādāšanai. Domāju, būs jāiet iekšā un jāizmēģina laime.
Pa vārtiem iznāk pavecāks vīrs un garām iedams saka, vai es meklējot darbu. Pēc izloksnes dzirdams, ka viņš ir igaunis. Es saku, ja šim pa ziemu ir silta vieta, varētu pamēģināt. Viņš uzprasa, vai es esot latvietis, tad padomā un saka, nāc līdz. Ieved mani kadru daļā un darbiniecei pasaka – noformējiet šo strādnieku pie manis un pats tūliņ aizgāja. Mani pieņem kā mašīnu atslēdznieku – montāžnieku un ar rītdienu man jāierodas darbā. No rīta mans igaunis, vārdā Kabkuckis, pastāstīja, ka man būs jāmontē dažāda resnuma cauruļu vadi. Iepazīstināja ar manu palīgu ukraini – jaunu puisi un krievu – gāzu un elektrības  metinātāju. Aizveda mūs, visus trīs, uz spēkstacijas apakšējo stāvu un nodeva minētā apakšējā stāva priekšnieka rīcībā un man jāklausa viņa rīkojumiem.
Sākās darbs. Mēs montējām dažāda resnuma caurules. Metinātājs bija labs sava amata pratējs, bet dzērājs. Līdz pusdienai viņš strādāja, ka prieks redzēt, bet pēc pusdienas, kur viņš gāja ārpus spēkstacijas, piedzērās, ka nebija vairs lietojams. No sākuma es gāju viņam pakaļ uz ēdnīcu un vedu uz cehu, bet, vēlāk apriebās, un pēcpusdienās vajadzīgās šuves sametināju pats. Mans palīgs, ukrainis, bija malacis, paklausīgs un saprātīgs puisis. Vienmēr uz priekšu radās aizvien sarežģītāki darbi gan ar ūdens sūkņiem, gan lieliem dūmgāzes ventilatoriem, bet es vienmēr tiku kārtībā un visus šos 7 mēnešus, kamēr tur strādāju
Mūsu cehs nebija pārāk liels pēc platības – 8 x 10 metri. Pa vidu gāja truļa sliedes uz žāvēšanas skapi priekš motoru žāvēšanas. Sevišķi ziemā, viņš patstāvīgi bija ieslēgts un sildīja arī cehu, jo siltumu viņš deva lieliski. Un tādā aukstumā, kā tur – mīnus 40 – 50 grādiem, katrs grib pasildīties. Arī cehs no tā sasila un telpās bija + 25 grādi silts . Tāpēc mūsu ceha vadītājs Mihalčisins dzīvoja bez kurtkas, kreklā vien un parasti, blakus skapim, uz sola sildījās. Darba viņam bija maz. Viņam bija jānosaka ienākošo mašīnu bojājums, jāpārbauda izlabotais un, ko nevar izlabot, to jāsūta prom uz remonta rūpnīcu.
Tā todien, pēc darbu noformēšanas un priekšnieka aiziešanas, mums uz truli, pa sliedēm no mehāniskā ceha iestūma prāvu elektromotoru, apmēram 40 kW. Toreiz cehā vairāk neviena nebija, kā mēs divi vien. Toreiz es būvēju lielu sadali priekš šahtas apakšstacijas. Mihalčisins gozējās pie žāvēšanas skapja un sildīja muguru. Tad paņēma krietni resnu kabeļa galu un sāka to pievienot motora vada galiem. Es teicu Mihalčisinam, ka vajag pārbaudīt vai nav īssavienojums. Viņš atbildēja: ,,hui sņim” un otru galu pievienoja pie svirslēdža sadales. Mums sadale bija – liels skapis 2,5 metrus augsts un 2 metrus plats ar dažādām sprieguma noņemšanas vietām, bet augšpusē daudz voltametru un ampērmetru, kas savienoti ar šinām un resniem PR25 (diametrā) vadiem. Apakšpusē dažādi svirslēdži un magnētiskie palaidēji, gan arī
nekādus aizrādījumus nesaņēmu. Izpelnīju ap 1000 rubļu mēnesī un biju apmierināts. Parasti 500 rubļu nosūtīju uz Latviju sievai un bērniem. 
Tad, uzreiz, vienā mēnesī saņēmu nepilnus 500 rubļus mēnešalgas, lai gan pēc mana priekšnieka parakstītiem ,,narjadiem” pienācās pāri par 1000 rubļiem. Gāju uz kantori taisnību meklēt, bet tur izrādījās, ka man ir daži pierēķinu ,,narjadi” vairāk nekā viņam un es tos esot pats uzrakstījis. Sašutis teicu, ka pie tādiem blēžiem nestrādāšu un meklēšu citu darbu. Dāmiņas pateica, ka mani varot atbrīvot Intas rajona kadru daļa un tur mani uz trīs gadiem iesēdināšot. Apklausoties pie citiem strādniekiem, arī viņi bija stipri apcirpti ar algām un brīdināja, ka rajona kadru daļā joki neesot. Nejauši uz ielas satiku savu šahtas elektroceha priekšnieku Tarasovu. Iesākām runāties un es izstāstīju savas bēdas. Tas man lika priekšā nākt atpakaļ uz 9.šahtu. Es viņam pastāstīju par galveno kadru daļu. Viņš teica: ,,Pabāz  viņiem priekšā šo iesniegumu un savus neapmaksātos ,,narjadus”, pasaki par savu ģimeni un es domāju, ka viss būs kārtībā.” Tā nomierinājis mani, ka es beigās saņēmu dūšu un gāju uz to briesmīgo vietu.
Tur man bija drusku jāpagaida, kamēr sekretāre pieteica, un gāju iekšā. Pie galda sēdēja divu vīru resnuma cilvēks formas tērpā, galva, kakls un rumpis saplūda vienā resnumā. Izskatījās, ka zoda nemaz nebija, arī balss bija kā
Uz ceļa stāv mājas saimnieks Rullis, kuram arī zvanīts no pasta. Es pieturu un prasu, ko viņš redzējis. Tas apgaismo visu lietu labāk. Viņš saka, ka cauri izskrējis melns zirgs bez braucēja, iejūgts ragavās ar kuražu un kuražā esot redzējis velosipēdu. Visu to dzirdot, man tagad ir skaidrs, ka ķēvene uz manas birkas ir sataisījusi lielas ziepes. Drāzos pāri kalnam un cauri mežam izbraucam uz šosejas krustojuma, bet no ķēves nav ne miņas. Sazini nu, pa kuru ceļu aizlikusies. Lamāju Pidriķi, ka šis ķēvei atdevis pasta somu ar visu riteni. Vai šis nezin, ka pastu ar riteni nedrīkst transportēt? Viņš taisnojās, ka pats nesaprotot, kā tas viss varējis notikt. Viņš braucis pa zirgu kājceliņu un bijis netālu no Lukstiņu ceļa gala, kad viņam blakus parādījusies zirga galva. Tūliņ viņš saņēmis pamatīgu grūdienu pa riteni un uz galvas ielidojis sniegā. Kad uzrausies kājās, tad redzējis, ka zirgs ar visu riteni un pasta somu bez braucēja, ar lielu ātrumu aizdrāžas projām. Viņš skrējis uz Lukstiņu un pa telefonu zvanījis uz pastu. Tagad sapratu, kā tas viss noticis. Ķēve ir gribējusi paskriet Pidriķam garām, nogriezusies no ceļa, bet ragavas no iebrauktām sliedēm ir izgriezušās tikai daļēji. Velosipēda pakaļējais ritenis ir nokļuvis starp ragavu un kuražas sānu rāmja galu un rauts uz priekšu. Braucējs nosviests no riteņa un, ragavām uz priekšu slīdot, iekritis kuražā un zirgs to aizrāvis tālāk. Jā, bet, kur ir zirgs ar visu riteni un  pasta somu. Stāvam krustā un punktierējam, pa kuru
notikusi. Nekā darīt, bija viss jāstāsta no paša sākuma. Kad izstāstīju un atzinos, ka tā mana ķēve, kas nospēra pasta somu, visi sirsnīgi izsmējās, jo labs, kas labi beidzās. Šoreiz cietušais bija tikai pasta vedējs Pidriķis, kuram bija bojāts velosipēds. Es riteni izlaboju un atdevu viņam braukšanas kārtībā. Vēlāk, bieži mani Valmieras policisti piesmēja, ka es esot bīstams cilvēks, kurš turot dresētus zirgus, kas zogot pasta somas gaišā dienas laikā.
Notikums noticis Jaunburtnieku pagastā un viņu aprakstījis ,,Kūžēnu” mājas saimnieks Pēteris Zariņš.
3ais Lagar 9 šahta daži gadijumi.
Tāļos ziemelos Pilseta Inta, politisko lageru pilseta un šahtas kuŗās ieguva ogles.
Strādāju elektrocehā, kas apkalpoja 9.šahtas elektrisko saimniecību. Bijām trīs latvieši, divi igauņi un  trīs lietuvieši, pārējie bija krievi. Mūsu priekšnieks bija brīvais, beidzis kalnu institūtu – Tarasovs. Darbnīcu vadītājs bija Mihalčišins un pārējie pieci krievu tautības cilvēki. Šahta strādāja 3 maiņās, bet tikai dienas maiņā bija visvairāk darba, pārējās divās maiņās dežurēja tikai viens darbinieks, otrs pa izsaukumiem, kur vajadzēja.
Parasti no rīta priekšnieks Tarasovs ierakstīja žurnālā darbus, kas katram tajā dienā bija jāpadara un pats
redzu pa ceļu, kas nāk no vārtiem, skrien šahtas galvenais direktors, pēc tautības ebrejs, plātās ar rokām un kliedz – Peks, Peks. Nu ko, eju pretī. Viņš saka, ka stobra mašīna nestrādā. Ejam abi, viņš pa priekšu, es nopakaļus. Ieejot mašīnu telpā un ejot garām lielam 400 kW riņķu motoram, es pamanu, ka viena oglīte neskaras klāt fāzu riņķim. Garām ejot, es uzspiežu ar roku oglītes turētājam un oglīte saskaras ar riņķi. Pieeju pie mašīnista un prasu, kas par lietu. Tas tikai noplāta rokas. Es saku, ka nevar būt un ķeros pie palaižamā kloķa un pagriežu to. Lielais rullis, uz kura uztīta trose, sāk viegli griezties. Kad paskatījos uz Škipelmani, viņam bija pārsteigts skats un acis ieplētis tikai noteica: ,,Liekās, tev ir tādi vārdi.”
Otrs gadījums, kur pats biju vainīgs, palaizdams muti, sagādāju sev lieku darbu, bija liels klaņa gultnis no kāda liela motora. Gultnis bija liels 30 x 30 cm un biezums 13-15 cm. Viņš bija iedots mehāniskajam ceham iebabīt. Viņi to bija izdarījuši, bet pirmajā dienā viss babīts izjucis un gultnis atvests atpakaļ, lai brāķi izlabotu. Tas notika no rīta, kad mans priekšnieks vēl bija cehā. Durvis no mūsu ceha uz mehānisko bija vaļā, kad tur sākās liela ķīvēšanās ar brāķdariem. Es, saprazdams, kur tā vaina meklējama noteicu: ,,Ir gan speci, iztaisa brāķi, bet atsakās izlabot bus man tas gultnis jāielej.” Jo mums
ceļu braukt. Uz Valmieras pusi neredz nevienu braucēju, uz Burtniekiem tāpat. Tikai uz Matīšu pusi, gandrīz pie Briedes tilta, redz kādu braucēju, bet nevar pateikt vai viņš brauc šurp vai prom. Atstāju Pidriķi krustā un pats drāžu uz Matīšu pusi. Šoseja laba, var attīstīt labu ātrumu. Drīz esmu pie braucēja un prasu vai viņš nav redzējis kādu melnu zirgu bez braucēja, garām paskrienot. Viņš atbild, ka nav nekā tāda manījis. Nu ko, griežu apkārt un rullēju atpakaļ. Braucot domāju, ķēve, droši vien, būs skrējusi taisnā virzienā pāri šosejai, tas ir uz Burtniekiem. Nogriezu no šosejas uz Burtnieku. Ceļš ir daudz sliktāks un jābrauc lēnām. Braucot skatos, vai nav kas manāms uz ceļa un tad Zemturu ceļa galā, mājā, kurā dzīvo mans mātes brālis, redzu riteni ar uzsietu pasta somu. Ķēve pagriezienā atkal ir taisījusi savu fokusu. Ragavas ir apgāzušās, ritenis nokritis un pati ir aizlikusies tālāk. Noraisu somu no riteņa un paņemu pie sevis. Mēģinu iebraukt ar motoru, bet sniegs dziļš un ceļš slikti iebraukts. Tamdēļ atstāju moci turpat uz ceļa un eju kājām. Pats kreņķējos, kur tā dullā var būt aizlikusies. Tepat jau mājās būs, jo kā kumeļš savai mātei līdz uz purvu pēc kūdras skrēja. Ieeju pagalmā un skatos, bet no kāda zirga ne vēsts. Ieeju mājā un satieku radinieku. Prasu, vai nav kaut ko tādu manījis? Viņš nevar man nekā pateikt, bet vecākā meita saka, ka it kā dzirdējusi kādu gar mājas galu aizbraucot. Ejam ārā skatīt, viņš saka tur jau
pāri kalnam pašreiz nemaz nav ceļa. Skatāmies, tīri jaunas sliedes pāri pār kalnu. Brienam pa sniegu augšā kalnā. No turienes var labi pārredzēt visu purvu. Skatāmies, kā tad, lejā purva bērziņos stāv mana ķēve. Pieejam klāt, zirdziņš noskrējies putās. Piebraucam pie mājas, piesienu ķēvīti un ieejam istabā. Es izstāstu mātes brālim, kādas ziepes mana ķēvīte sabrūvējusi. Viņš dod padomu, lai es somu neatdodu pasta vedējam Pidriķim, bet nogādāju atpakaļ pastā un tur pārbauda, vai viss atrodas savā vietā. Gudroju, kā tagad ar abiem braucamiem tikšu mājās, jo uz ceļa palika motociklets. Tā abiem gudrojot, pagalmā jāšus uz zirga iejāj mans brālis, ko arī Vilders iztriecis man no pakaļas. Viņš, dabūdams zināt, ka viss kārtībā un pasta soma rokā, smej, ka esot gan putra savārīta. Šosejas krustā mani gaidot vesela kompānija. 
No Valmieras esot divi motocikleti ar policistiem un no Matīšiem arī  divi aizsargi ar motocikletiem. No Burtniekiem trīs jātnieki – aizsargi, kurus viņš saticis ceļā, kopīgi apskatījuši riteni ceļa galā. Ritenim pakaļējam ratam esot izlauzti 6 vai 7 spieķi un stūrei viens rokturis nolauzts, citādi ritenim nekādas vainas neesot. Redzēdami, tālāk uz mājas ceļa manu motocikletu, nosprieduši, ka es jau esot somu pievācis un Zemturī meklējot zagli – laupītāju. Brālis jājis man palīgā un pārējie tālāk, uz šosejas krustojumu. Brālis pievāca abus zirgus un es ar moci un pasta somu braucu atpakaļ uz krustojumu.
Tur bija saradies cilveku liels vairums. visi gribēja zināt, kā visa tā jakte
bija 2 līdzstrāvas 50 kW ģeneratori, kuriem bija tā sauktie acu gultņi ar riņķa eļļošanu. Mehāniskais cehs bija viņus babījis, bet nebija izturējuši un tā viņi bija nolikti pie malas. Darba gaitā bija vajadzīgs līdzstrāvas ģenerators, es iebabīju abus gulņus un tie jau strādāja vairākus mēnešus bez kļūmēm.
Mans priekšnieks aizgāja no ceha un man ne prātā nenāca, ka viņš ņems manus vārdus vērā. Pēc neilga laika pie manis cehā ieradās vesela delegācija – šahtas priekšnieks, galvenais inženieris, galvenais mehāniķis, mans priekšnieks un vēl divi sveši vīri.
Es sapratu, ka mana muļķīgā mutes palaišana ir mani iegāzusi, bet izlietu ūdeni vairs nevar sasmelt. Šahtas priekšnieks pateica: ,,Tev, Peksi, tas gultnis jāielej, pasaki, kas tev priekš tam vajadzīgs.” Galvenais inženieris pateica: ,,Rīt tavā zināšanā šahtas smēde ar visām ieriktēm,      neviens tur nemaisīsies. Pasaki, cik cilvēku tev vajag, kādi materiāli nepieciešami, bet lai viss būtu tip-top.”
Velti jau būtu spirināties pretim, tamdēļ pateicu, lai dod no kalējiem manu tautieti Freimani, kurš strādāja smēdē, kā uzsitējs un jaunu babītu no noliktavas, cik vajaga. Pārējo jau gan dabūšu.
Kad Freimanim bija pateikuši, ka viņš rītā norīkots pie manis, viņš ienāk un sašutis lamājās, ka es apņēmies liet tādu draņķi. Viņš bija pilnīgi pārliecināts, ka tur nekas labs nevar iznākt. Aiziedams, viņš teica: ,,Tu, Peksi, redzēsi, nepatikšanas vien mums iznāks.”
Es gan domāju citādi, jo Rīgas
Ieeju istabā un paņemu trubu.
Otrā galā dzirdu Vildera uztraukto balsi: ,,Tūliņ kurbulē motocikletu un drāzies ārā uz šoseju, tu saproti, zirgs nospēris un aiznesis pasta somu”. Nekā nesaprazdams, jautāju, kā tad tā, kā zirgs varēja tikt pie pasta somas. Bet viņš nikni kliedz man ausī, vai es zinu! Pidriķis (tas ir pasta vedējs) man no Lukstiņa mājām zvanīja, tu netūļojies, tur iekšā norēķinu dokumenti par vairāk kā 30 000 latu. Man gan iešaujas prātā, vai tikai tās ziepes nav iztaisījusi mana ķēve, bet nomierinos, jo domāju, ka tā tak zirgs pasta somu nevar paņemt. Nu labi, nodomāju, ķeršu abus divus – savu ķēvi un pasta somas zagli. Ziema bija pilnā spēkā un ceļi piepūsti. Vienīgi pa iebrauktām sliedēm, tas ir pa zirga kājceliņu ar motoru braukšana gāja tīri labi. Bet ja kāds brauca pretim, tad bija jāaptur, jākāpj nost un jāgaida, kamēr zirdzinieks padzenas garām, jo arī viņam draudēja apgāšanās, ar vienu slieci iebrūkot čaganajā sniegā.
Laimīgā kārtā braucēju uz ceļa nebija un es drīz vien savu moci aizripināju līdz Lukstiņam. Tur uz ceļa stāvēja pasta vedējs Pidriķis un Lukstiņu mājas saimnieks Staņa. 
Pidriķis tūliņ uzsēdās man uz aizmugures sēdekļa un bļauj man ausī: ,,Drāz ātrāk! Nupat, vēl neilgi, es redzēju, ka zirgs uzskrēja Ramšas mājas kalnā, ragi vien nokustēja.” Es vēl nobrīnījos, kas tie par ragiem un kā zirgam var izaugt ragi? Es piedevu gāzi un drīz vien esam pie Ramšas mājas, kur ceļš iet cauri pagalmam un sākas pagarš pacēliens, kas ieiet mežā.
nedēļas sadale bija puslīdz savesta kārtībā, ka viņu varēja izmantot nepieciešamām vajadzībām.
Tad kādu rītu mūsu brīvais priekšnieks Tarasovs paziņoja, ka mani ieceļ par darbnīcu vadītāju. Nelīdzēja mani protesti, ka es labi neprotu krievu valodu, ka drīz atbrīvošos un braukšu uz dzimteni, ka mūsu vidū daudzi ir gudrāki par mani. Viņš pašrocīgi ierakstīja žurnālā – ,,šahtas direktora Škipeļmana pavēle” un ,,basta”, muti ciet. Un nebija jau slikti, jutos brīvāks un neatkarīgāks. Arī ar puišiem satiku labāk kā vecais darbnīcu vadītājs un mani neviens par ,,blatnaju” nesaukāja, jo man neiznāca laika muguru sildīt pie žāvēšanas krāsns kā Mihalčisinam. Tā nostrādāju līdz 1954. gada 28. augustam, kad atbrīvojos no lēģera. Domāju, ka varēšu braukt uz dzimteni, bet komandantūra mūs aizveda uz turieni, kur mums lika parakstīt dokumentu, kā ,,ukazu” par darba spēka vervēšanu Komi republikā. Izbraukt no Intas rajona aizliegts, par izbraukšanu - sods 25 gadi. Nu ko, dūša bija galīgi papēžos. Dažas nedēļas nestrādādams, nodzīvoju pie kāda 9.šahtas brīvā strādnieka Gopes, pie kura bija apmeties jau dažus mēnešus agrāk atbrīvotais, mana ceha strādnieks Krievu Kārlis. Tas pēc atbrīvošanas strādāja tāpat 9.šahtas elektrocehā. Viņš teica, ka 9.šahtā jaunus darbiniekus nepieņem. Es sāku meklēt darbu drusku siltākā vietā, lai nebūtu -40 grādu aukstumā jāsalst ārpus telpām. 
Tā reiz, sēdēdams pie Intas pilsētas TS spēkstacijas galveniem vārtiem bēdīgi apsvēru pasaules problēmas. Un domādams, ka šinī
Vēlākā laikā bija Eglīts Pēteris, pie kura arī es izmācījos šo amatu. Visu pirmo pasaules kara laiku, viņš dzīvoja ,,Kūžēnos” kā vaļinieks. Rudenī pie kulšanas un pavasarī pie dēlīšu zāģēšanas strādāja kā katla vadītājs. Viņš bija arī labs kalējs un brīvajā laikā laboja mašīnas. Tajā laikā jau tēvam bija iegādāts zāles pļāvējs, labības pļāvējs un zirgu grābeklis.
Eglīts bija invalīds un tamdēļ armijā nebija iesaukts, bet pārrējie puiši, kas tajā laikā kalpoja pie mana tēva, visi bija iesaukti armijā un dienēja latviešu strēlniekos. Daudzreiz ,,Kūžēnos” atvaļinājumu pavadīja tādi strēlnieki, kuri kādreiz bija tēva strādnieki. Viņi zināja, ka te vecā tantiņa viņus pieņems un saimnieks neliegs. No viņiem dabūja daudz jauna dzirdēt par fronti un cilvēku noskaņojumu.
Kā zirgs aiznesa pasta somu!
Bija 1936. gada ziema. Rudenī, kad uzkrita sniegs, iebraucu jauno, trīs gadi veco ķēvīti. Bija diezgan mierīgs zirgs.
Vēlāk, janvārī, kad sakrita bieza sniega kārta, laika trūkuma un daudzo darbu dēļ, netiku viņu izvedis no staļļa un vēl kādreiz jūdzis. Tad vienu reizi, pirmdienā, sadomāju ar viņu no rīta aizvest uz krejotavu pienu. Sajūdzu un izbraucis krejotavu, piesēju ķēvīti pie ratnīcas un domāju, ka paēdīšu brokastis un aizvedīšu sievu uz skolu. Mana sieva strādāja vietējā skolā par skolotāju un svētdienās parasti dzīvoja pie manis. Ejot uz māju, pretim nāca mūsu lopkopēja Marta, kura sāka ar mani diņģēties, lai
sprieguma maiņi un transformators. Neredzēju, kurā laikā viņš izslēdza svirslēdzi. Nozibsnīja varena gaisma, nodzisa visas lampas. Kad paskatījos uz sadali, no turienes, uz visām pusēm, lidoja degošas ugunis. Zemē pie sadales gulēja Mihalčisins, viņam dega mati, bārda, krekls un pat biksēm uguns bija ticis klāt. No pārsteiguma es galīgi apjuku.
Padomājiet, telpā tumsa, tikai pa 3 logiem iespīd āra apgaismojuma gaisma, sadalē vēl deg vadi un plastmasas, dūmu pilna telpa, Uz grīdas guļ cilvēks, kuram deg mati, bārda un krekls. Seja un viena roka melna kā nēģeram. Pieskrēju klāt, norāvu degošo krekla piedurkni un nospiedu ar rokām svilstošo bārdu un matus. Tad atrāvu durvis uz mehānisko cehu, lai dūmi un gāzes izietu ārā, tad ar šaufeli un rokām sāku mest zemes degošajā sadalē. No mehāniskā ceha pienāca citi puiši un palīdzēja nodzēst visu, kas vēl gruzdēja. Kāds bija piezvanījis uz ambulanci. No turienes ieradās 2 sanitāri ar nestuvēm un aiznesa cietušo Mihalčisinu.
Drīz sāka atgriezties mūsu puiši un palīdzēja savest kārtībā apgaismošanu. Kad iedegās gaisma, cehs bija briesmīgs. Visur nosēdusies bieza sodrēju kārta, griesti virs sadales melni kā poda dibens. Daži metāla gabali no sadales slēdžiem bija aizsviesti 4 līdz 5 metri tālu. Visa sadales aparatūra bija gājusi bojā. Bet no priekšniekiem neviens par notikušo nekādu brēku necēla.
Darbs turpinājās pa vecam un pēc
lēģerī, strādādams kopā ar veciem meistariem, biju turējis acis vaļā un daudz ko iemācījies – arī babītu liet auto klaņa stangās, ko mācīja auto mehāniķis Skurstens. Tas man atklāja savus noslēpumus, kad termometra vietā pie babīta kausēšanas jālieto bērza skals. Skala gals nedrīkst pārvērsties oglē, bet tikai drusku apbrūnēt un kūstošam babītam mazos gabaliņos patstāvīgi jāmet klāt cietais, lai pazeminātu šķidrā temperatūru.
Otrā dienā līdz pusdienai mēs ar liešanu bijām galā, tikai es tīšām no formējuma ārā neņēmu, lai labi atdziest.
Kad nākošā dienā izņēmu gultni no formas un ienesu virpotavā, lai izvirpotu iekšējo diametru. Virpotājs rādīja pavisam skābu ģīmi un teica, ka viņam neesot nekāda prieka tos pelnus grauzt. Bet pie pirmās virsmas noņemšanas nāca nākošā skaida un man bija skaidrs, ka darbs ir izdevies. Kad tālākā skaida kā gara spirāle atdalījās no gultņa bez lūšanas, virpotājs viņu tīšām laida ārā pa durvīm mehāniskā cehā. No turienes saskrēja vesela ,,šaika” puišu ar ceha priekšnieku priekšgalā un es nezinu, ko viņi vairāk apbrīnoja – mani vai no virpas nogriezto skaidu.
Vēlāk Freimanis man teica, ka ceha priekšnieks esot prasījis, kādus buramvārdus es skaitījis pie liešanas. Arī daudz vēlāk es jutu, ka no priekšniecības puses es esmu galvas tiesu pārāks par vienu otru. Toreiz es vēl biju lēģernieks.
un diezgan pilns ar cilvēkiem, bet paspējām vēl diezgan labi iekārtoties un arī bērniem guļamvietu sagādāt. Mūsu kupejā satiku vecu paziņu no Ļeņingradas, kurš vēlāk no turienes aizsūtīts uz Sibīriju un tagad atbrīvots brauca uz dzimteni – leitnantu Ogu, vārdu neatceros. Tas palīdzēja arī mums kupejā iekārtoties. Tā sariktējušies, katrs savā stūrītī, sākām snaust un gaidīt rītu, jo nakti nekā sevišķa pa logu nevar redzēt. Dienā, skatoties pa logu var apspriest krievu kultūru un dzelzceļa malas tīrību un pārrunāt izstaigātos ceļus.
Pie vaļējā vilciena loga sēdēdami un runādami, es piepeši uzlecu kājās un iesaucos:,,Velns, kas tad nu to tamburu paspēra vaļā, jo pa logu ielidoja pamatīga zāles, krūmu un bērzu smarža, ko mans deguns ilgi nebija jutis”. Jā, jā, teica Oga, te sākas Baltijas ozolu robeža un mēs tuvojamies dzimtenei. Tur uz otru pusi, viņiem nekas tāds nav, ir tikai cūcība, verdzība, slepkavošana un, galvenais, sūdu smaka. Kad tuvojāmies Zilupei, Oga izņēma no kofera pudeli šampanieša un teica: ,,Apsveiksim dzimteni, kā tas pienākas!”
Viņš gulējis kapu starpā un gaidījis nāvi, patronas ar
ko šaut, arī vairs nav bijušas. Vācieši pienākuši pie kapiem un atklājuši
briesmīgu ložmetēju uguni pa kapsētu. Viņš tik jutis, ka kāds viņam plucina
kažoka muguru. Bijusi jau krēsla un drīz pavisam satumsis. Kad viss palicis
kluss, viņš vēl kādu laiciņu nogulējis, tad meties no kapiem ārā uz ceļa pusi,
rēķinādams, ka otrā pusē, augšā krastā ir radinieka Kociņa mājas un ratnieku
darbnīca. Laimīgi, pa tumsu uzkāpis stāvā krastā un ielīdis pagalmā. Tur noskaidrojies,
ka visi mājinieki paslēpušies pagrabā. Tad ar viņiem pavadījis pāra dienu,
kamēr redzējuši, ka vācieši no Cēsīm laižas prom un bļauj ,,vek, vek”.
Viņš pastāstīja, kāpēc vācieši tādā steigā atstājuši Cēsis. No Latgales frontes, kur pret boļšvikiem cīnījās 4.Valmieras kājnieku pulks, uz Cēsīm, palīgā pret vācieti, bija atsūtīts viens bataljons kaut cik apmācīti un veci karavīri strēlnieki. Vācietis jau bijis Cēsīs, tāpēc viņi ieņēmuši pozīcijas uz ceļa, netālu no Cēsīm, kas iet uz Valmieru. Vācu bruņotais auto, kas braucis pa priekšu, uzdūries minētajam bataljonam un sašķēlis to divās daļās. Viena grupa, kas zaudējusi sakarus, nospriedusi atkāpties. Uz Valmieras ceļa atradusi krievu lielgabalu ar bojātu lafeti un pamestus munīciju ratus ar šāviņiem. Starp viņiem bijis vecs lielgabalnieks, kas savu amatu labi pratis. Nosprieduši tuvākajās mājās dabūt zirgus un ieroci pievākt, tamdēļ ar saviem spēkiem vilkuši lielgabalu un munīcijas ratus uz tuvējām mājām, kuras atradušās netālu no ceļa. Māju nesasnieguši, gaisā parādījusies vācu lidmašīna, kas lidojusi stipri zemu. Vecais artilērists nav izturējis. Kaut kā uzstādījuši lielgabalu, viņš pats pielādējis un izšāvis. Un, brīnums
iederēja kādam Valmieras ormanim, vārdu neatceros. Bet
reiz iznāca runa par tām bedrēm pie dzelzs tilta un, tad viņš pastāstīja
gadījumu. Parasti, kad kāds bijis jāšauj, šāvēji ķerstījuši ormaņus, kas viņus
ar šaujamiem aizvestu uz bedrēm. Tā vienu reizi viņam bijis jāved divi vīri un
viena meitene. Kad nonākuši galā aiz sliedēm, vīriešus šāvēji viegli aizdzinuši
uz bedrēm, bet meitene briesmīgās bailēs kliegusi, ka visa apkārtne skanējusi.
Viņa izrāvusies vienam šāvējam no rokām, pieskrējusi pie zirga un pieķērusies
pie ilkss. Divi vīri nav varējuši viņu atraut un rāvuši sāņus ar visu zirgu.
Tad viens no viņiem, kuru viņš pazinis, Bušmanis izrāvis zobenu un nocirtis
abas rokas, kas palikušas karājoties pie ilkss. Viņam esot bijis grūti atraut
pirkstiņus, kuri bijuši aptvēruši ilksi. Šis vīrs, kas stāstīja to notikumu un
viņam pašam bira asaras. Es pateicu viņam, ka es redzēju to meiteni, kad viņa
bija izrakta no bedres. Viņas sejas izteiksme un vaļējās acis bija tik
pārmetošas, ka es nevarēju šo skatu izturēt un aizgāju.
Arī
Bušmaņa liktenis nav apskaužams. Viņš bija nošauts tajā laikā, kad igauņi nāca
iekšā Ziemeļlatvijā. Bušmaņa sieva bija aizbraukusi viņam pakaļ ar zirgu.
Gribējusi apglabāt Valmieras kapos, bet tur nav ļauts. Tad pa ceļam gribējuši
paglabāt Jaunburtnieku kapos, bet tur bijis sapulcējies vesels bars sieviešu,
kas bēriniekus apmētājuši ar akmeņiem. Arī Matīšu kapos nav atļauts apglabāt un
viņu ieraka Burapša mājas dārzā, kur viņš pats un sieva dzīvoja. Un tikai 1940.
gadā, kad Latvijā ienāca krievi, viņu no turienes izraka un paglabāja Matīšu
kapos.
lidmašīna uz pirmo šāvienu nokritusi, kā zvirbulis.
Puiši bijuši lielā sajūsmā, ka nav nekāda atkāpšanās jācīnās. Viņi ievilkuši
lielgabalu dārzā un izbāzuši stobru caur dzīvžogu uz ceļa pusi. Nav bijis ilgi
jāgaida, kad no Cēsu puses tuvojās vācu artilērija ar lielgabaliem. Un kad
pretī stobram, ar narbacu nopūtuši vīrus un zirgus. Un tikko paspējuši pievākt
un ievilkt dārzā jauno ieroci, kad braucis jau nākošais, bet tagad jau ar
diviem stobriem tā lieta bijusi drošāka. Bet puiši nav tik ātri tikuši galā ar
ceļa tīrīšanu, kad izlūks ziņojis, ka brauc vieglā vācu automašīna. Tā laikam
jutusi, ka uz ceļa nav kaut kas kārtībā, apsviedusies uz riņķi un ar lielu
ātrumu aizdrāzusies atpakaļ uz Cēsīm. Liekas, tas arī izšķīris kauju. Jau pie
Lodes, igauņi bija nomušījuši vācu bruņoto automašīnu. Un notikums uz Straupes
ceļa, kur vācieši bija zaudējuši no sava dzīvā spēka, piespieda vācieti
atkāpties līdz Juglai un vēlāk atiet aiz Daugavas. Uz Straupes ceļa notikums, ko dzirdēju, ir apmēram šāds. Ienākušas ziņas, ka vācieši pa Straupes ceļu nākot uz Valmieru. Brīvprātīgo un skolēnu vienība ieņēmusi pozīcijas kādā birzī pie ceļa. Bet divi vecie strēlnieki, paņēmusi ložmetēju un šķūtnieku, braukuši pretī vāciešiem. Dažus kilometrus no ieņemtajām pozīcijām, kur ceļš apiet kādu nelielu uzkalniņu, viņi ieraudzījuši, ka no patālā meža iznāk gara vācu kājnieku kolona un pa ceļu soļo šurp. Pa priekšu jājis kāds jātnieks un, reizēm paceļot virs galvas šauteni, norāda, ka ceļš brīvs. Tūliņ radies kaujas plāns ložmetēju uzstādījuši kalniņā, labā slēpnī un tas, kas
tā saukto cienīgmāti. Viņa mani apmīļoja kā mazu
puišeli, apprasījās par mājiniekiem un lūdza, lai es pasakot tantiņai, lai
atnākot pie viņas. Nākošās
dienas pienesa aizvien baigākus stāstus un notikumus. Satiku savus skolas
biedrus Zēmeli un Zeltiņu. Sarunājām un aizgājām uz muižu, kur pagājušo ziemu
mācījāmies. No barona mājas pagalmā bija izmesti visi skolas soli un pārējais
inventārs, bet mūsu grezni iekārtotā bibliotēka tukša. Visas lepnās barona
grāmatas skapjos aiz slīpētiem stikliem bija pazudušas, arī mūsu lielais
bibliotēkas skapis bija tukšs. Pazudušas visas agrāk sakrātās latviešu
grāmatas, ,,Jaunības tekas” pielikumi, ko skolotājs Reinfelds bija iesējis un
tur bija daudz jauku stāstu. Arī citas grāmatas bija pazudušas. Satiekot
vietējos skolas bērnus un prasot, kur viss palicis, tie teica, ka igauņi visu
nodedzinājuši kopā ar vācu grāmatām. Visi 3 skolotāji – 2 sievietes un vecais
skolotājs Reinfelds, esot aizbēguši. Veči jau vedot skolas solus atpakaļ uz
veco skolu.
No pagasta ļaudīm, bija nošauti četri – divi Millera dēli, Ķīša māju saimnieks Kūns un Baļļas dzirnavu melderis Zvirbulis, kurš no barona rentēja dzirnavas. Tēvs bija bijis pa Matīšiem pie brāļa un tur runājot, ka nošauti 11 cilvēki. Ko atceros – Āboliņš, Kliģers, kalējs Krūmiņš ar 2 dēliem, Martinsons un citi. Izbēguši divi – Dronas Anita un aptiekars Hāzenfūss, kurš runāja ar stipru vācu akcentu. Dažas dienas vēlāk no Valmieras ar kājām atnāca Grasmaņa kundze un lūdza tēvu palīdzēt paglabāt viņas vīru, jo pašreiz atrokot nošauto bedres aiz mazā bānīša sliedēm pie dzelzs tilta. Man jāpiebilst, ka Grasmaņi mums skaitījās tuvi radi
viņi ir izlūki no Matīšiem, kurus jau ieņēmuši igauņi. Bet man interesēja bomīts, ko viņi nesa sev līdz. Zaldāts nosmēja, ka tas nav bomīts, bet ložmetējs jeb patšautene - ,,angļu tipa”, ļoti parocīga tāpēc, ka daudz vieglāka par ,,Maksi”, tas ir par krievu ložmetēju. Igauņu armijai, kas nāk atbrīvot Valmieru, tādu ir daudz. Vecais Siliņš sāka stāstīt, kas notiek Valmierā. Mēs pastāstījām par baznīcas tornīti un ložmetēju tajā. Zaldāts pateicās mums par dzirdēto, atvadījās un teica, ka rīt jau te būs igauņi. Pārbrida atpakaļ pār upi, pavicināja mums ar roku un kopā ar citiem aizgāja atpakaļ pa graviņu. Mēs savācām savu lomu un devāmies uz māju. 
Mājā izstāstījām notikumus pie upes. Atkal izcēlās uztraukums, jo brālēni un onkulis uztraucās par mammu, kura viena palikusi mājās Matīšos. Onkulis taisījās pa vakara krēslu pa mežiem iet uz māju. Tēvs gan mēģināja atrunāt, bet viņš tomēr aizgāja līdzko sāka tumst. Vēlāk dabūja dzirdēt, ka viņi ļoti laimīgi atgriezušies mājās un pa ceļam nav satikuši nevienu cilvēku. Arī mājās viss bijis kārtībā.
Otrā dienā, ap pusdienas laiku no Vākšēna, Bakmanis (bodes zellis) ar vienu zaldātu nāca cauri mūsmājai, lai ietu uz upi zivis spridzināt. Es tūliņ biju nadzīgs līdzgājējs. Bakmanis pastāstīja, ka Vākšēns ar sievu vakar vakarā esot pārnācis mājās no Valmieras cietuma. Kāds cietuma sargs esot atslēdzis visas cietuma kameras un teicis, lai
viņš sāka mierīgi rikšot. Es pieturēju, sasēju grožu un vakara tumsā bijām mājās.
Fronte no ziemeļiem nāca vienmēr tuvāk. Stāstīja, ka
cīņas notiek pie Mazsalacas, pie Rencēniem. Tas pats spoks, par kuru sievieši
smējās, konfiscēja mums jauno, pašaudzēto zirgu ar visiem sedliem, kas bija
palicis no pirmās krievu atkāpšanās. Tēvs bija nopircis 2 jaunus zirgus – ķēvi
Maiju ar kumeļu un Sirmi, ar kuru es braucu šķūtīs. Maijai kumeļš bija jau
pusotra gada vecs un nošķirts no mātes. Sākās steidzīgi pavasara darbi un man
jāstājās puiša vietā. Federēju un ecēju laukus, kas bija uzarti rudenī, tāpat
sakņu dārzus. Tēvs pats darbā nevarēja iet, jo mocījās ar rozi kājā, kura visu
laiku bija pietūkusi. Klētis un pagrabi bija tukši, viss no valdības bija
noņemts. Kartupeļus, kurus atstāja uzturam, tēvs lika mizot ar biezākām mizām
un tās pagrabā apmeta ar zemi. Vēlāk viņas iestādīja, kā kartupeļus un,
brīnums, rudenī izauga lieliski kartupeļi. Mūsmājās jau 2 reizes bija kontrole,
kurā izostīja visus stūrus, bet nekā neatrada.Tad, maija sākumā, no Vākšēna ieradās milicis Upata un aizveda līdz manu tēvu. Es gāju līdzi līdz Vākšēnam, kur bija šķūtnieki un savākti visi apkārtējo māju saimnieki – Dāviņš, Rūsa, Vītols, Baļļa, Namcis, Līkus, Ķeizars, Kauliņš, visi paveci vīri, Jābraucot uz tiesu, Tribunāls būšot tiesāt, par ko, to neviens nezināja, bet uzskati bija tādi, ja tribunālam rokā, tad ,,kriška”. Arestētos uz Valmieru pavadīja Kampužs Mārcis ar šauteni plecā. Viņš skaitījās pagasta izpildu komitejas loceklis. Vecīši jau brauca ar bēdīgu prātu, jo
Valmierā. Maija beigās igauņu armija no Valkas tuvojās
Valmierai un puisim dikti gribējās zvērestu izpildīt. Tad kādu dienu viņš
novēroja, ka Bušmanis iznāk no mājas ar paunu padusē un aiziet uz Stāviem
krastiem. Tur viņš redzēja, ka Bušmanis gar Gaujas krastu iet tālāk uz Strenču
pusi . Viņš nosprieda, ka pienākusi viņa gaidītā reize un turpināja,
slēpdamies, viņam sekot. Pie kāda Gaujas līkuma, Bušmanis iemetis Gaujā savu
zobenu un pistoli, attinis saini, no kura izņēmis pelēku mēteli un uzvilcis
mugurā. Tad pagriezies no Gaujas nost un gājis cauri mežam uz Strenču –
Valmieras ceļu. Viņš no neliela attāluma uzsaucis ,,Stāt! Rokas augšā!” Viņš
uzreiz izpildījis pavēli, tad piegājis no muguras un pārbaudījis vai nav kāds
ierocis, tad pagriezis pret sevi un noprasījis, kā sauc? Viņš tomēr pateicis
savu īsto vārdu. Puisim atlicis tikai piebilst – Valmieras cilvēku šāvējs. Tad
zellis nokritis ceļos, sācis raudāt un lūgties, piesaucis visus svētos un
teicis, ka uz to viņu esot ar varu piespieduši. Puisim jau palikusi žēlīga
sirds, bet kad viņa acu priekšā parādījusies meitene zārkā ar nocirstām rokām,
viņš pat neatminot, kā esot gājis vaļā šāviens un, kad attapies, Bušmanis bijis
nokritis augšpēdu un beigts. Viņš pats bēdzis atpakaļ uz Valmieru. Nakti viņš
aizgājis uz kapiem, nokritis ceļos pie sava tēva kapa un paziņojis, ka viņš
izpildījis zvērestu, ko viņš viņas dēļ esot devis un lūdzis, lai viņš atbrīvo
viņu no murgiem, ko viņš ar savu zvērestu esot izdarījis. Uz rīta pusi nonācis
tēva mājās, nogulējis visu dienu un nakti un nekādus murgus nav redzējis.”
prātā nenāca, ka šodien būs tik daudz uztraukumu. Dzirdēja, ka kaut kur tālumā atskanēja šāviens. Turpat mežmalā sarunājās sievieši. Es nosēdos zemē pie kumeļa un sāku snaust. Tad ieklausos – runājās kalpa sieva Salnene ar kādu svešu vīriešu balsi. Dzirdu, ka prasa, kur saimnieks ar zirgiem. Un tad mans kumeļš laiž vaļā pamatīgu zviedzienu. Nu zaldātam ir skaidrs, ka saimnieks ir tur ar zirgiem. Tas bļauj, lai nāk ārā, citādi sašaušot skrandās un pāra reizes izšāva. Tad dzirdu tēva balsi, kas saka zaldātam, ka tur nekāda zirga nav, ir tikai gadu vecs kumeļš. Tēvs atnāk pie manis, raisa vaļā piesieto kumeļu un saka, ej uz kaimiņu mežu, meklē rokā manu brāli, lai viņš ar zirgiem nāk mājās, citādi vēl kādu nošaus.
Nezinādams, kur viņu meklēt, es izgāju cauri visam kaimiņu mežam līdz lielceļam. Tur atradu zirgu pēdas, kas gāja pa ceļu prom. Kādu gabalu sekojis pēdām, viņas pazaudēju. Neienāca prātā paskatīties ceļa malās, vai viņš ar zirgiem nav nogājis no ceļa uz tīruma. Nācu atpakaļ un nezināju, ko darīt. Tēvs ar zaldātu bija iznākuši uz ceļa un tēvs prasīja, vai es esot atradis onkuli? Es pateicu, ka pazudēju pēdas un nezinu, kur viņš ir. Jau pienākot pie viņiem, es pārkāpu pāri ceļa grāvim un gāju pa meža malu, kur bija bieza jaunaudze. Zaldāts bija nikns un bļaustījās, ka es esot teicis, lai bēg tālāk. Tajā momentā pa ceļu ar riteni brauca jauns cilvēks formā, tāpat uzcirties kā tas, ko meitas sauca par spokiem. Tas apturēja un prasīja, kas te notiek. Zaldāts nolaida šauteni
neko labu jau nevarēja sagaidīt.
Biju
uztraucies par tēvu un sāku kalt plānus, ja tēvs vakarā neatgriezīsies. Man
radās traka ideja dabūt no pagastmājas velves vācu kāta granātas un iesviest pa
logu skolā, kur lielie vīri dzīroja. Kaujas plāni tika kalti visu dienu. Biju
dzirdējis, ka nosmērējot papīru ar ratu smēri, uzlīmējot to uz stikla, tad
izsitot stiklu, neesot nekāda trokšņa. Lai to pārbaudītu, kūts logam izsitu 3
rūtes, kamēr atradu īsto paņēmienu, kā bez lieka trokšņa izsist logu. Labi, ka
tas nebija jāizved dzīvē, jo pievakarē, ap pulksten 5 atgriezās tēvs. Viņš
stāstīja, ka Kampuža Mārcis uzstājies kā riktīgs priekšnieks. Noprasījis, kad
jums tā tiesa būs? Tie teikuši, ka mēneša beigās. Viņš bļāvis: ,,Ko jūs par cūcībām darat, zināt, ka
tagad ir sējas laiks un katra cilvēka rokas ir vajadzīgas! Ja jums viņi
vajadzīgi mēneša beigās, tad paziņojiet, kad vajag atvest.” Un večus
nokomandējis, lai visi ratos un braucam uz māju. Bet vairāk uz Valmieru braukt neiznāca, jo jau ap maija vidu virs Matīšiem sprāga igauņu šrapneļi. No Matīšiem atnāca onkulis ar saviem bērniem un stāstīja, ka nupat visi bēgot. Igauņi esot jau bijuši pie Dronas mājām. Viņš ieteica visiem mājas ļaudīm ar kustoņiem laisties uz mežu. Pats paņēma abus darba zirgus, bet sievietes ar govīm aizgāja lejā uz upes malas pļavām. Tēvs paņēma pusotrgadīgo kumeļu, aizveda lejā uz jaunaudzi un piesēja, sacīdams, lai es te palieku klāt. 
Diena bija silta un saulaina un ne
auzu. Tos, tad ar visām piejukušām smiltīm, izsēja uz lauka.
Tad vēl dārzā pie sētas, kur auga lieli cerenāji un avenes, un ziemā bija lieli
sniega kupeņi, zem cerenāju zariem izņēma 2 maisus rudzu miltu un vienu izvilka
no akas. Un, brīnums, ūdens iesūcies tikai 5 cm no ārpuses un viducis viss
sauss un milti labi. Visvairāk par tiem miltiem priecājās tantiņa un teica, ka
visiem pietiks maizīte līdz rudeņam, kamēr nāks jaunā.  Kartupeļu mizas, kas sakrātas pagrabā un
apmestas ar zemi, iestādīja labākā sakņu dārza zemē. Un, tiešām, Dievs bija
svētījis un līdz rudeņam izauga vareni karpeļi. Piena bija daudz, jo govju bija
pilna kūts. Tamdēļ to seperēja mājās, raudzēja krējumu, taisīja sviestu un veda
uz Valmieras tirgu.
Bet tā
bija tikai īslaicīga atelpa, kad jau izsludināja mobilizāciju. Un atkal, karot
pret vāciešiem, uz fronti aizgāja Augusts ar Salni. Noņēma arī mātes mīluli
Melni un mūs atstāja ar vienu nepilngadīgu zirgu. Cilvēki nesūdzējās un pat
daudzi veči pieteicās brīvprātīgos, kā, piemēram, mans mātes brālis Antons un
Rubas Pēteris, kurš brīnījies kā tik resnu patronu var iebāzt iekšā šautenes
stobrā. Viņš domājis, ka šautenes lādē tāpat kā vecas kramenīcas – pa stobra
galu. Mājās atkal palika sievietes un bērni, jo tēvu nevarēja skaitīt, viņam
vienai kājai zem pēdas bija pušums, kas negribēja dzīt un viņš gāja tikai ar
kruķi. Dzirdēja visādas baumas, ka pie Lodes notikušas kaujas un igauņi nākot palīgā. Un beigās pie Cēsīm un tad, ka vācietis esot atsists līdz Juglai. Mēs pārdevām dažas govis. Māte aizbrauca uz Rūjienas
5 vecākas klases bērniem – vienas meitenes un četriem
zēniem. Arī es biju ievēlēts komitejā. Komiteja kārtoja arī kopgalda lietas un
gādāja, lai vecāki pievestu no mājas vajadzīgos produktus. Baronam bija liela
bibliotēka ar grezni iesietām grāmatām, žēl tikai, ka visas bija vācu valodā.
Tajā telpā novietojām arī savu skolas bibliotēku, kurā bija daudz latviešu
grāmatu. Vecais skolotājs mācīja bērniem iesiet grāmatas. Kad rīkoja sapulces
vai mītiņus, tad gājām ar sarkaniem karogiem uz baznīciņu, kur telpas bija
plašākas, bet cilvēku tomēr bija maz.
Tajā laikā no Igaunijas nāca virsū balto armija, pie
Rūjienas jau notika cīņas un vienmēr pienāca satraucošas ziņas. Valmierā, tika
šauti cilvēki, strādāja tribunāls, runāja, ka ar mūsu valdību kaut kas neesot
kārtībā. Aģitatori bļaustījās par kulakiem, budžiem, kontrrevolucionāriem un
baltgvardiem, kuri gāžoties virsū dzimtenei. Tamdēļ visiem jāķeroties pie
ieročiem. Mājās palika tikai veči, bērni un sievieši. Atceros gadījumu
Lieldienu brīvlaikā. Tēvs bija saslimis. Pienāca ziņa no pagasta, ka uz 3
dienām jābrauc ,,šķūtēs” uz Matīšiem kara materiālu vešanai. Es teicu, lai laiž
mani, jo Matīšos dzīvoja tēva brālis, pie kura es varēju apmesties. Tēvs man
iedeva līdz vēstuli brālim. Sajūdzu Sirmi, kuru tēvs neilgi atpakaļ bija
nopircis Valmierā uz tirgus un laidu prom uz Matīšiem. Kopā ar onkuli pagastmājā
noskaidrojām, ka pašreiz nekur nav jābrauc, lai gaida. Tā es nodzīvoju trīs dienas, kamēr Sirmis bija noēdis visu sienu, kas bija ragavās. Gājām ar onkuli uz pagastmāju, lai laiž mani mājās, jo zirgam vairs nav barības.
Viens no ,,spokiem” teica, lai ar zirgu brauc tūlīt klāt pie klēts un būs jābrauc uz Baloža muižu. Onkulis negribēja mani laist, jo tas esot tālu, pie Rencēniem. Bet viens zaldāts teica, ka viņi brauks līdz un puikam nekas nenotiks. Ragavās sakrāmēja lielgabala sneredas, kaut kādas kastes un laidām prom lejā uz Burtnieku ezeru. Otrā pusē ezeram, pie Burtnieku baznīcas, uzbraucām uz ceļa un braucām tālāk, kamēr nonācām pie Baloža muižas. Tur mani pavadoņi nolēca no ragavām un iegāja iekšā. Es paliku gaidot, kur varēs izkrāmēt kravu. Pēc laika iznāca viens zaldāts un teica, ka jābraucot tālāk pie lielgabaliem. Netālu no muižas bija šķūnis ar salmu kaudzēm, pie kurām bija uzstādīti 2 lielgabali. Tur izkrāmēja kravu. Es noprasīju, vai varu braukt uz māju? Kāds no zaldātiem teica, lai pagaidot, varbūt būšot jāved kāds ievainotais. Es piesēju Sirmīti pie šķūņa durvju eņģes un gāju noprasīt, kad šie sāks šaut. Pie šķūņa atradās neliela skuju koku jaunaudze, kuras malas bija noaugušas ar krūmiem. Es nepaspēju no šķūņa atiet ne 10 soļus, kad kaut kur tālumā nodimdēja sprādziens un gaisā, kaut kas iegaudojās. Netālā mežiņā notika sprādziens un viena eglīte stāvus uzskrēja gaisā pāri citu kociņu galotnēm. Es pametu acis uz zirgu. Mans Sirmītis bija stāvus gar šķūņa durvīm, sitās sāņus un pārrāva grožu. Es pieskrēju, atraisīju otru grožu pusi no eņģes, bet sasiet vairs nepaspēju, jo mežiņā notika otrs sprādziens. Es knapi paspēju iekrist ragavās, kad Sirmis jau nesās cauri Baložu muižai tā, ka pat ar kurtu suņiem viņu nepanāktu. Un tikai, kad viņš jau bija nosvīdis un mēs bijām netālu no Burtniekiem
Es ticu dzelzs likumam, kas valda dabā, ka labs tiek atmaksāts ar labu un ļauns ar ļaunu. Tamdēļ, bērni, cienat dabas likumus un sadzīvojat taisnīgi un godīgi, jo tur ir daudz neizskaidrojamu brīnumu, kurus daba atklāj tiem, kas viņu mīl un ciena.
  Tas jau bija tad, kad es pēc tēva nāves iesāku saimniekot un, lai ko jēgtu no zemkopības, iestājos Burtnieku lauksaimniecības skolā un to nobeidzu. Man toreiz bija 19 gadu un nākošo ziemu bija jāiet dienēt armijā. Bija svētdiena un puiši no kaimiņa Dāviņa bija atnākuši uz upi peldēties. Atsēdušies uz upes krasta, sākām runāties par veciem laikiem. Es stāstīju, ka mēs ar Bušmani ar granātām sitām zivis. Svešais puisis, kas bija līdz kaimiņu dēliem, arī students, mani pārtrauca un uzprasīja, kas tas Bušmanis tāds bija. Es teicu, ka cilvēku šāvējs Valmierā un, ka viņu norakuši 6 km no šejienes – Burapsī, kur vēl tagad dzīvo viņa sieva. Viņš teica: ,,Es jums pastāstīšu notikumu, kas noticis 20.gadu pavasarī. Dzīvoja 2 kaimiņi – vienam bija dēls, otram meita. Abi gāja Valmierā skolā – meitene ģimnāzijā, puisis reālskolā, vecākās klasēs. Jūs atceratoies, ka toreiz braukāja un meklēja labību, visu noņēma un neatstāja pat sēklu un, ja atrada noslēptu, aizveda uz Valmieru un nošāva. Tā izgāja meitenes tēvam. Lai glābtu tēvu, meitene uzņēmās vainu uz sevi, bet arī viņu aizveda un kopā ar tēvu nošāva. Puisis to dabūja zināt un zvērēja atriebties. Viņš iegādājās nagana sistēmas revolveri, sekoja un novēroja Bušmani, bet pats bija bailīgs un baidījās no viņa. Skola beidzās, bet viņš neaizbrauca uz māju pie vecākiem un palika
Es novēroju stāstītāju un man palika iespaids, ka viņš
pats ir tas puisis, kas visu to ir izdarījis. Bet viņa stāsts bija it kā par
citu cilvēku stāstīts, jo nogalināt cilvēku pirmo reizi ir grūti.


 Man jāraksta par 1920. gada pavasari.
 Pēc visiem baigiem notikumiem, dzīve pamazām iegriezās vecās sliedēs un zemnieks turpināja savu darbu, iepriekš savācis kopā visu, ko viņš bija paspējis saglabāt un noslēpt. No frontes atgriezās viens otrs strēlnieks, arī Bērziņu Augusts un kalpa sievas vīrs Salnis, kura sieva ar meiteni, manos gados, dzīvoja mūsmājās. Vēl bija ilggadīga dienestmeita Marija un Augusta māte, veca vecenīte, kuru sauca par Bērzeni. Igauņa ārstētais Melnis manas mātes uzraudzībā bija atveseļojies un izvērties par varenu zirgu. Augusts ar Salni ņēmās iebraukt jauno, 2.5 gadīgo kumeļu un reizēm kopā ar Melni jūdza pederēs, lai apstrādātu zemīti. Tēvs pamazām atklāja savus noslēpumus. Pirtsaugšā, zem smilšu noseguma, viņš bija pabēris dažus pūrus miežu un
jo tēvs un Grasmanis bija māsu bērni. Tēvs dabūja no kaimiņa zirgu un mēs otrā dienā agri braucām uz Valmieru.Tēvs teica: ,,Nebūs slikti puis, ka redzēsi kā latvietis apietas ar latvieti. Turi vaļā acis un ausis.”
  Kad pie Ģīmīša dzirnavām pārbraucām sliedes, turpat netālu bija atrakta gara bedre, bet uz malas bija tikai trīs nošautie. Grasmaņam rokas bija sasietas ar dzeloņdrātīm un tēvs ņēmās viņas attaisīt. Es ievēroju, ka aiz krūmiem cilvēki raka un pagāju skatīties, kas tur ir. Izrādījās, ka tur atraka otru bedri un uz malu bija izcelti daži līķi. Es piegāju klāt un man pretim, uz mani, skatījās jauna, smuka meitene ar smiltīm piebirušiem matiem, bet, kas lika manai jaunai sirdij nodrebēt – viņai abām rokām bija nocirstas delnas. Tas mani tā satrieca, ka es no turienes tūliņ aizgāju atpakaļ pie pirmās bedres. Tur bija piebraucis vēl viens zirgs un tie palīdzēja Grasmani iecelt ratos, kurš tagad bija ietīts baltā palagā.
Mēs aizbraucām uz Grasmaņa lopkautuvi. Tur atveda zārku, guldīja viņu zārkā un vedām uz pilsētas kapiem. Tur mums piebiedrojās vēl divi vīri, kas palīdzēja izrakt kapu, ielaist zārku un aizbērt. Tā pavadīja mūžībā vienu no Valmieras turīgākajiem pilsoņiem, kas visu laiku, ilgus gadus bija Valmieras pilsētu apgādājis ar gaļu. Viņam piederēja lopkautuve, skārnis, vesels pilsētas kvartāls, apbūvēts ar mājām un vēl zemes gabals ar vasarnīcu un dārzu pie lielā grāvja, kur vienu ziemu, Valmierā skolā iedami, dzīvojām. Uz skolu iedami, mēs līdām cauri sētai un gājām caur kaimiņa sētu, tā iznāca taisnāk. Māja
pie kājas un noziņoja, ka meklējam kulaku zirgus. Es paskatījos aiz muguras un kā zaķis iešāvos eglītēs. Laikam jau biju diezgan slīpēts, jo tai momentā, kad ielēcu eglītēs, es nometos rāpus un pašāvos pāra metrus sānis. Aiz manis nogranda šāviens, tad vēl viens, bet es jau pēc otra šāviena biju pietiekoši sāņus un drošībā. Satiku savu brālēnu Pēteri un abi aizgājām no mājas uz otru meža pusi. Ielīdām upmalā biezos lazdu krūmos un tur sēdējām un klausījāmies, ka uz mājas pusi skan šāvieni. Un tikai pievakarē viss palika kluss un mēs uzdrīkstējāmies tuvoties mājām. Brālēns, pie kūts, pirmo satika savu brāli, kas raudādams stāstīja, ka zaldāts, Vīkuļu mežā, nošāvis viņu tēvu. Zirgi esot prom, bet visi citi esot dzīvi un veseli un tūliņ iešot meklēt nošauto onkuli. Vecā tantiņa savāca visus mājas pusaudžus un gājām lejā uz mežu. Nonākot pie birzītes, skatāmies, meža malas jaunaudzē paceļas bērza zars un šūpojas uz vienu un otru pusi. Skrienam skatīt un lieli prieki – sevišķi brālēniem, ka tēvs dzīvs un vesels. Onkulis stāstīja, ka uzskatījis zaldātu, kas līdis uz viņa pusi un sapratis, ka labi nav, apmetis kūleni un cilpas mezdams skrējis uz tuvākiem, bieziem krūmiem. Zaldāts izšāvis, viņš saķēris plecu, iebļāvies un pazudis krūmos. Zaldāts pakaļ nav dzinies, paņēmis zirgus un aizjājis.
Kad mana māte dabūjusi zināt, ka zirgi atrasti, aizskrējusi uz Vākšēnu pie zaldātiem lūgties, lai vismaz vienu atstāj, jo ko zemnieks bez zirga pavasarī
var iesākt. Zaldāti iedevuši ar –  slimu ar ienāšiem, melnā krāsā. Kleperi
pārvedusi mājās, līcī pie upes zirgu piesējusi un tur viņš stāvēja galvu
nokāris. Visi sprieda, ka viņš ilgi nedzīvos.
 Pēc
visa pārdzīvotā, otrā diena bija klusa un saulaina. Pasaule likas ka apstājusies. Cilvēki mājās sarunājās klusāk, kā agrāk. Mums, bērniem, brokastīs
deva dzert pienu un tantiņa teica, ka maizītes nav, jāiztiek ar pieniņu. Paši
jau arī to sapratām un tāpēc klusējām. Tantiņa stāstīja, ka bijuši zaldāti un
konfiscējuši visu ēdamo, paņēmuši visu atlikušo izcepto maizīti, klētī žāvēto
gaļu un pagrabā visus kartupeļus. Kad viņa pretojusies, viņai šauts pāri
galvai, tad nosituši viņu pie zemes, spārdījuši kājām un draudējuši, ka nošaus. Pēcpusdienā, Siliņu Vilis, ko tēvs bija salīdzis par vasaras strādnieku , bija aizgājis uz Vākšēnu pie sava drauga Bakmaņa Jāņa, kas arī bija valmierietis un pie Vākšēna strādāja kā bodes zellis, kad Vākšēnam vēl bija veikals. Viņš stāstīja, ka Vākšēnā vairs neesot neviena cilvēka, visi aizbēguši. Ap pusdienas laiku no muižas atnāca kāda sieva, paziņa tantiņai, un stāstīja, ka agrākam barona kučieram Milleram nošauti abi vecākie dēli, kuri dienēja Sarkanā armijā. Uz kapsētas baznīcas tornīša esot uzstādīts ložmetējs, viņa to redzējusi garām nākot. Vakar muižā ienākuši kaut kādi zaldāti, uzdevušies par igauņiem un prasījuši, kur sarkanie. Millers pasaucis savus dēlus, kas bijuši dezertieri un slēpušies uz kūtsaugšas
tirgu, lai nopirktu kādu darba zirgu. No turienes viņa
atveda  četrgadīgu ķēvi. Ar to un jauno
mājas zirgu, māte ar mašīnu nopļāva visu āboliņu un es, kā sunīts, skrēju no
pakaļas un stūros pacēlu izkapti, lai pagrieztu mašīnu. Arī upes līču pļavas
daļu nopļāva ar mašīnu, bet krastus, mēs, bērni, es, brālis un māsa Anna,
pļāvām ar izkaptīm. Arī Marija pļāva, cik nu viņai bija laika. Vēlāk māte bija
nolīgusi arī otru dienesta meitu, kuru sauca par mazo Mari. Laiks pieturējās
jauks un par visiem mājiniekiem un bērniem, mēs sacēlām stumburos visu āboliņu
un šķūņos savedām sienu, tā ka ziemai lopiņiem pietiks.
Tad
kādu vakaru māte, braukdama no Valmieras, atveda sev līdzi savu brāli Antonu,
kurš aizgāja brīvprātīgajos. Viņš stāstīja, ka viņam kopā ar Zāmuelu jāatjauno
nodedzinātais  Gaujas tilts Valmierā un
tagad dzīvošot un strādāšot Valmierā. Viņš esot nozīmēts par tehniķi un Zāmuels
par inženieri. Viņiem par darbaspēku esot nodoti Valmiermuižas lēģera krievu
gūstekņi. Citāda darba spēka neesot, jo visi latvieši pašreiz esot frontē pret
vācieti un krievu. Tad viņš sāka stāstīt par Cēsu un Straupes ceļa kaujām, ko
pats piedzīvojis un ko dzirdējis. Viņš stāstīja, ka viņu vienība, kuru saformējuši Valmierā, izvesta cauri Cēsīm uz Cēsu ceļa, kas nāk no Rīgas – Pleskavas šosejas netālu no Cēsu kapiem. Vācieši izvērsušies ķēdē un nākuši virsū. Sākusies apšaudīšanās. Vācieši atklājuši uguni ar mīnmetējiem un lielgabaliem. Lai neciestu zaudējumus, mūsu virsnieks licis atkāpties līdz kapsētai. Vācietis gāzis ar lielgabaliem un mīnām pamatīgi.
Kad tie pienākuši, tad izrādījies, ka zaldāti nav
nekādi igauņi, bet sarkanie. Paņēmuši abus puišus un pie Dambja kroga nošāvuši.
Tas viss mums, bērniem, izlikās briesmīgi.
Pēc
pusdienas no Valmieras atnāca Siliņu Vilim tēvs un stāstīja, ka sarkanie ar
briesmīgu steigu bēgot no Valmieras. Visi kopēji nospriedām, lai papildinātu
uzturu, upē jāpazvejo zivis. Laiva ir, tīkls ir un pats Siliņš kaislīgs
zvejnieks. Tamdēļ, visi dodamies uz upi. Siliņš ar dēlu brauc laivā un met
tīklu, bet mēs no krasta bombardējam ar akmeņiem, kur vajag. Ķeras tīri labi un
tā nonākuši pa upi gandrīz līdz Zēmeles krogam, kur upe paliek seklāka.
Skatāmies, otrā pusē upei, pa graviņu tuvojas kādi deviņi zaldāti. Vienam uz
pleca tāds parasts, paprāvs bomīts. Zaldāti atsēžas uz krasta, bet viens atstāj
savu šauteni pie tiem un nāk lejā pie upes un latviešu valodā prasa, kur te ir
sarkanie? Siliņi ar laivu jau bija piebraukuši mūsu krastā un atsēdās mums,
bērniem, līdzās.
Zaldāts noāva kājas un pa seklo ūdeni pārbrida upi un atsēdās mums līdzās. Mums pēc viņa jautājuma, visiem valoda bija notrūkusi, jo pēc dzirdētā par muižas Milleri, mēs domājām, ka var būt tādi paši sarkanie. Tikai ieklausoties augšā, krastā palikušos, kas savā starpā skaļi sarunājās un bieži dzirdēja igauņu vārdu ,,kurrata”. Arī blakus sēdošajam karavīram kokarde pie cepures citāda, kā sarkanajiem. Zaldāts laikam saprata, ka mēs viņus turam par sarkanajiem, tāpēc pateica, ka
bēgot, kur var. Viņi arī laimīgi izbēguši, bet tie, kas palikuši un plēsuši sarkano karogu, daļa esot apšauti.
Ejot uz upi, bija jāiet garām slimajam zirgam. Igaunis apstājās un labu laiku skatījās uz slimo zirgu, tad piegāja klāt un aptaustīja galvu. Tad pa krieviski pateica Bakmanim, lai pagaida un steidzoši aizgāja atpakaļ uz Vākšēnu, bet drīz parādījās atkal uz ceļa ar lielu somu plecos. Pienācis pie mums, viņš atvēra somu, no tās izņēma stikla burku un iedeva man, lai es atnesot ūdeni, bet pats piegāja pie zirga ar kādiem spīdīgiem instrumentiem. Es aizskrēju līdz upītei, piesmēlu pilnu burku un šāvos atpakaļ. Viņš bija pārgriezis zirgam ādu abās pusēs pie žokļa kaula un no turienes gāzās strutas. Viņš ar rokām vēl palīdzēja izspiest vainīgo vietu. Tad ūdens burkai pielēja klāt kādas zāles, samaisīja un ar gumijas bumbas sprici mazgāja pārgriezumus. Tad noglāstīja zirga kaklu, uzsita man uz pleca un teica ,,pus lab”, savāca savas lietas somā, pastāvēja un gāja atpakaļ uz Vākšēnu. Es ar Bakmani jutāmies vīlušies, ka neiznāca iztaisīt kādu blīkšķi. Es īsti nesapratu, ko Bakmanis viņam pa krieviski stāstīja, bet igaunis viņam pat neatbildēja.
Es gāju Bakmanim līdzi līdz Vākšēnam un tur laidarā un pie staļļiem bija daudz armijas ratu un zirgu. Karavīru bija maz, bet tie kas tur bija, runāja tikai igauniski. Satiku arī kaimiņieni
