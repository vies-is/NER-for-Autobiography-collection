[attēls]
Chronika.
Dainītis tirgū prasa raudādams pirkt puķes. Nopirku par 2 rbļ digetalis un ķeizarkroņus.
10.7.54. Interese par skaitļiem neatslābst. Sāk prasīt saskaitīšanas un atskaitīšanas uzdevumus. Viņam tāds paņēmiens - ilgāku laiku (kādreiz nedeļām) prasīt, bet tad uzreiz viņš pats un jau prot. Tā tas bija ar skaitīšanu pāri 20. Dainītis cenšas visu izteikt skaitļos un vērtībās (dienas garums, mēness un saules lēkts un riets, ceļa garums, lietu cenas, koku vecums, cilvēku gadi, māju celšanas gadi u.t.t.)
Pakāpeniski aug arī interese par lasīšanu. Labprāt saliek no sērkociņiem vārdus, kas mums jāizlasa. Gan pie sastādīšanas prasa padomu - kurš burts seko aiz kura (vāvere, rācenis, suns, putniņš u.t.t.) Ar vienādu interesi iepazīstas ar latviešu un krievu burtiem - tie nekad nesajūk.
Vakar pirmoreiz novēroju, ka Dainītis spēcīgi nosarka - izjukta tam kalendars.
Dainītis atkal tirgū prasa pirkt puķes pirms mēs pabeiguši citus iepirkumus. Nopirkām par 1 rbļ. klenģerītes. Stāsta man (t.): 2 rbļ. man ir nieks!" Viņam pašreiz maciņā 63 rubļi. Karsts.
11.7.54. Dainītis māk lasīt!
Dainītis atpūšas manā (M.) gultā, es sēžu blakus un kaut ko daru. Dainītis šķirsta noplēšamo kalendaru. Saka "te ir rakstīts "Sofija". Skatos patiešām - Bulgarijas galvas pilsēta. Viņš nu lasa cītīgi tālāk, piemēram: "Padomju Latvijas"..., padomju Jelgava, Repins, sarkanarmijas komandieris" u.t.t. Lasa ļoti apzinīgi, rūpīgi velk kopā burtus un negrib lai tam palīdz: piemēram, "pa, pad, pad, pad, pado, pado, padom, padom, padom, padomj, padomju" un noslēdzot "padomju". Nu redz, cik svarīgi bija, ka mēs pareizi nosaucām skaņas. Tā piemērām "h", ņemtu atsevišķi, nemaz to nepateiksi bez viegla "a" (ha), un nu vārdi ar h Dainītim grūti, tur ir klāt lieks "a"[hes (hidroelektrostacija/- HES). HES Dainītis izrunā "Haes".
Vairāk kā trīszilbīgus vārdus nemīl. Tos izlaiž. Grūti ar "dz", "str" u.c., piemēram grūti izlasīt "dzelzceļš".
Starp citu, šo kalendaru rakstiņu virsraksti ir lieliem burtiem.
Skaidrs, ka Dainītis atklājis lasīšanas noslēpumu - skaņu savilkšanu un atradis to pats savā nodabā. Arī te Dainis bija uzticīgs savai metodei - prasa, prasa, lai lasa priekšā un pats seko līdz, tad nodarbība savā nodabā un atklājums rokā. Viss citādi nekā skolas metodes māca.
Bērns it kā pats vada savu mācīšanās gaitu - prasa to, kas viņu interesē. Vecāku uzdevums - dot rūpīgu atbildi tieši uz to, ko bērns jautā.
Lasīšanai mums nebija vajadzīga abece ar tās sarežģītajiem zīmējumiem un sarežģīto izklāsta gaitu. Dainis iemācījās lasīt ar sērkociņiem un kalendaru. Vispār šis 1954.gada kalendars mums ir īsta zelta bedre.
Cik daudz gan no tā Dainītis nav apguvis bez lasīšanas un skaitīšanas mākas! Ieguvis jēdzienus par visiem 12 mēnešiem un gadu, tā garumu, par dienas un nakts izmaiņām, par mēness un saules gaitu gada laikā. Izkopta laika izpratne, nedeļas, mēneša garums, par četriem gada laikiem, nerunājot par dažādām ziņām. Piemēram, novēroju, ka pašreiz Dainim "dienas kārtībā" ir % izpratne par ražošanas pieaugšanu piecgades laikā. Redzēsim, kas tur būs. par līknēm, gadiem un uzstāda ļoti daudzus jautājumus.
Piemērs vispārināšanai. reiz Dainītis iejautājās - "Kā taisa olas?" Drusku pabrīnījos, ka viņš vēl nezin par vistu un olu attieksmi, un pamatīgi izskaidroju. Pēc kādām dienām viņš, nodarbojoties ar iztēlošanu (parastais temats: bērnu dzīve Lācīša bērnu dārzā), stāsta: "Kad Laumiņām bērnu ir par maz, tad Laumiņa ar sarkano kleitu (tā ir gudrākā, labākā Laumiņa starp visām) nosēstas uz celma un izdēj jaunus bērnus - 100 bērnus..."
Par savu lasīt māku priecājas Dainītis pats un mēs pārējie (t...) Tā viņš pagāju garām abeces lasīšanai, tapāt kā pagāja garām uzskatāmai skaitīšanai. Ilgstoša iedziļināšanās iemīļotā priekšmetā paver reiz abstraktas domāšanas skaistumu, ja turpina ilgstoši darboties abstrakto domāšanu izraisošie faktori, - šoreiz - vecāku nodarbības cauru dienu ar grāmatām un rakstīšanu.
15.7.54. Pirmās sēnes: 1 beciņa, ap 10 bērzlapu, 4 samtsēnes un 1 alksnene. Dainītis kaislīgi sēņo. Nogājām ap 6 km - līdz Lielupei, ejot līču loču un sēņojot un tad atpakaļ. Līņāja lietutiņš. Dainis jau ilgāku laiku prasījās mežā un, nākot no stacijas un ejot uz staciju mammai pretim, pūlējos bēkot, bet līdz šim bez sekmēm.
16.7.54. Dainītis ir un paliek kaislīgs sēņotājs. Jau ar pirmo melleņu parādīšanos sāka interesēties par sēnēm. Vakar ar tēti bijuši pirmo reizi sēņot - vecajās vietās. Atraduši pilnu groziņu. Dainītis laimīgi to stāsta man vakarā. Gultā guļot, skatās iemīļotā kalendarī: "15.jūlijā mēs atradām pirmās sēnes"...
Dainītis pats atklāja likumību, ka griežoties apkārt nelīst ūdens ārā no spainīša. Priecīgs stāsta man (t.) un rāda, kā tas notiek. Pats atrada rakstīšanu ar lapstu uz cēloņa zemes. "Viss, kas sākas ar "v" ir slikts: veca gaļa, veca ola..."
17.7.54. Sterilizejam ogu sulas 11 pudelēs un vāram ievārījumus.
Dainis niķojas, - lai iet viņam pakaļ aiz durvīm pagalmiņā un mamma lai nes viņu iekšā. M. negāja un Dainis daudz raudāja. Dabūja pa biksēm.
20.7.54. Stāvu (t.) Mellužos rindā pēc petrolejas no 9.30-13.30
Dainītis no rīta pirms brokastīm niķīgs. Viņu lutina ar ēdināšanu. Reizē lutina un lamā (vecāmāte).
23.7.54. Dainis rēķina: pieliek un atņem: 2+2=5; 4-2=2; 10+10=20; 30+10=40; 80+10=90...
1957.
-8⁰, putenis.
1.1.57. Dainis no rīta pamodās priecīgs, labi izgulējies, lai gan virs galvas otrā stāvā līdz plkst. 40.00 dejoja, dziedāja, traucēja mums pieaugušiem gulēt. Bet Dainis gulēja saldi. No rīta Dainis pienāca pie manis (tētis) un man skaidroja pašizkrāvēja konstrukciju un darbību. Pēcpusdienā ciemā pie vecās mātes. Palaidnīgs. Mājās nākot: "No Dašavas uz Rīgu izbūves gāzes vadu, kad man būs gara bārda". Šoreiz Dainis mājās nākt gribēja kājām, lai gan ārā putenis. Laba diena. Dainis pie galda: "Man patīk vīns, pietiekoši alkohola un gards. Alus peē, šņabis - fui.
2.1.57. Ar Daini gājām uz eglīti Skolotāju namā. Bija tikai latviešu bērni. Ļoti jauki. Tomēr Dainis rotaļās negāja, jo esot jau Institutā "ļoti nomocījies". Rotaļu zālē pats pieteicās uz priekšnesumu un glīti nospēlēja "Eglīti". Dabūja aplausus. Pēc tam ar skolotāju Intenbergu un tās bērniem un vecmāmiņu gājām (M. ar D.) uz Jaungada tirdziņu. Daiņa uzvedība nevainojama.
3.1.57. Skolotāju istabā tīrības talka ar nemanāmiem rezultātiem.
26.III 51. Bijām ārā 15 min. Dainītis pieradis pie tētes. Brēc pēc viņa, lai ņem rokās un ar viņu rotaļājas.
27.III 51. Bijām laukā. Saulains. Pēcpusdienā bijām otrreiz ārā.
28.III " Saulains. Ejam ārā. Pievēršoties plakatiem uz durvīm ar lielo rakstnieku, zinātnieku un revolucionaru portretiem, Dainītis jautā "tā?" [kas tas?].
30.III 51. Ejam laukā katru dienu. Sākam Dainīti vairāk likt uz grīdas.
31.III 51. Sāk spert pirmos soļus: no vecās mātes rokām Ainas rokās. 
Dūšīgi rāpo.
1.aprilī 1951. Dainītis ārā 20 minutes. Mācās dzert no krūzītes.
Skaisti saka "tā`a" - ja ko izdara, kas viņam sagāda apmierinājumu.
4.IV 51. Negrib klēpī, grib bez pārtraukuma iet no viena rokām uz otrām rokām. Māk parādīt "muti", "ausi", "degunu".
5.IV 51. Jauns vārds ārā. To izrunā "ā`ā". Starp abiem ā ir kaut kāda skaņa.
7.IV " Pirmo reizi dabun kotleti.
9.IV " Dūšīgi panākumi iešanā. Iet patstāvīgi 3-4 soļus.
10.IV Šodien iet vēl stingrāki.
14.maijā 1951.g. Dainītis staigā pastāvīgi lielus attalumus no vienas istabas otrā, izjusdams lielas gaviles par savu neatkarību.
22.V 51. Atvedu malku 10 riņķus. Dainītis palīdzēja kraut malku - sniedz man pagales ar sajūsmu.
23.V 51. Bērna psichē milzum lomu spēlē nosacīti refleksi. Ja izjauc bērna nodarbību sistemu rodas bērnā niknums. Bērns mīl noteiktu konzekventu norisu vienveidību.
24.V.51. Dainītis skolotāju istabā. tur Lase, Jočunas, Strautiņa. Ejam arī kancelejā. Tur Salaputra un darbvedis. Jāiet diendusā, bet negrib iet, vēl grib palikt skolotāju istabā. Nakti guļ nemierīgi.
27.V 51. Aizbraucam uz vasarnīcu Amatu ie. 5 Jaundubultos. Brauciens 135 135 rbļ - privatais. Dainītis vienreiz pakrītis, iemācījās kāpt par sliegsni. Atdarinot pieaugušos, slauka ar lupatu lietas, krēslus. Sit ar kājiņu bumbu, sviež bumbu pret grīdu, - spēlējas un gavilē. Labi apnesa braucienu auto kabinē lai gan šoferis nepārtraukti smēķēja. Vasarnīcā jūtas kā mājās, jautrs. Brīnišķi skaista diena. Zied ābeles, plūmes, ķirši. Pēc ilgstoša aukstuma iestājās silta, saulaina diena. Vēl viegls ziemeļu vējš. Skaisti pavadījām dienu. Dienā istabā 20⁰, bet nakti un no rīta 11⁰
, bet 8.30 jau 12⁰.
28.V 51. Lietaina diena. Naktī auksts. Sildīja istabiņu ar petrolejas ķēķi. Divi reizes dienā nesu Dainīti ietītu segā uz jūras krastu. Atbrauca Nataša no Maskavas.
29.V 51. Salstam jūrmalā.
30.maijā 1951. Salstam jūrmalā. Pārbraucam Rīgā.
2.jūnijā " brīnišķa diena. Aizbraucam uz Jūru. Ziemeļu vējš.
3.VI " saulains, bet ziemelis.
4. " Iestājās jauks laiks ar dienvidvējiem.
8.jūlijs " Dainītis pats lasīja mellenes mežā.
10. " Aizvedu Natašu uz Valmieru, jo Lidija ar 2 darba biedriem pie Cillijas Nataša un Dainītis nedraudzējas. N.intereseja lielās kaimiņu meitenes, bet Dainītis šķita pilnīgi nepiemērots rotaļām. N. gribeja rotaļāties kā ar lelli, bet šai lellei-Dainītim izrādījās sava griba, kura gandrīz vienmēr nonāca konfliktā ar Natašas gribu, un nekāda nodarbošanās draudzīga viņiem tikpat kā neiznāca. N. mēģināja D. nesāt. Te D. necēla iebildumus, bet to mēs pieaugušie neatļāvām. No rītiem D. gāja modināt N., bet pēc dienas gaitas viņiem šķīrās.
14.VII " Dainītis pirmo reizi bradāja pa jūru.
15. " 51. Atbrauca vectēvs. Izdarīju 2 fotouzņēmumus.
16. " " Dainītis lietus laikā sāka atkārtot vārdu peļķe - peļķe.
17. " " Pumpuru stacija - Pumpa.
22. " " Šodien devitā skaistā svietdiena no vietas šajā vasarā. Atbraukusi ciemā Ruta. Man bija iesnas. Dainītis slikti jūtas naktī, ciet deguntiņš, grūti elpot, raud.
23.VII 51. Dainītis slims ar iesnām. Brīnišķi skaista bezmakoņu diena. Penicilins dabūjams tikai uz receptēm.
24.VII 51. Dainīša vārdi: kaķis - kaki; suns - au-au; govs - nā.
2.VIII (augustā) Sāks runāšanas periods. Pats buldurē un pūlas atkārtot mūsu runu savā apstāstījumā: jūra - ūhh, papīrs - papiī, priedes miza - maā.
3.VIII 51. Piens - piī, maize - mai, vectēvs - papa, vecmāte - mama, bet Aina tagad mamīi.
5.VIII 51. 10.jaukā svētdiena jūrmalā. Ciemā pie Bauzēm Asaru prospektā 10. Dainītis jūtas neparasti brīvi. Staigā dārzā starp stādu rindām, lasa ogas (upenes), kāpēlē pa trepēm (daudz stāvākām un augstākām kā mūsu vasarnīcā). Braucam ar elektrisko vilcienu no Pumpuriem līdz Asariem un atpakaļ līdz Jaundubultiem. Neizrāda ne mazākās bailes, bet gan lielu interesi. Ļoti sadraudzējies ar veco tēvu. Tas rāda jāšanu, plēš vaļā muti, rāda košanu un citas briesmīgas, bet Dainītim smieklīgas lietas.
6.VIII 51. Es - tēte, ogas -oā, pupa - pupa, ūdens ūū, citreiz ūdens - ūta, tinte - tinte, dūmi - dūmi, brilles - b`ile
Aina brauc Rīgā. raudāja ka viņu neņēma līdzi uz staciju pavadīt. Grūtības ar lielām lietām, neprasās. Vairākas nedeļas skaists jauks laiks, neparasti karsti, arī naktīs.
13.septembrī 1951.g. otra auss - arī auss, te ari auss; pi-pī tēte urinēt.
16.IX51. Dainītis kāpj uz krēsliem.
Stāv manā krēslā pie rakstāmgalda. Tad pārliecas par galdu un iemērc pirkstiņu tintē. To bija novērojis, ka pieaugušie kaut ko līdzīgu dara, tagad realizēja nodomu atkārtot pašam.
27.IX51. Dainītis patstāvīgi kāpj pa trepēm no pagalma dzīvoklī. Trepes bīstamas, var bērns izkrist cauri starp margām. Tomēr grib kāpt pats bez piepalīdzības, pieturoties ar vienu rociņu pie margām un kāpjot pa vienam pakāpienam uz augšu (vienu kājiņu pa priekšu un otru pēc tam pieceļot klāt) līdz gavilēdams ieskrien ķēķī.
28.IX51. Dainītis runā teikumos ar diezgan pareizu (saprotamu) izrunu: "Mamma p`om", "te it", "te nav", "dod maizi". Runā "mamucīt", "balodīt", arī "mamucītis".
29.IX 51. Kad paliek tumš, ko dara bērniņi? - "guļ".
Kāpelē pa krēsliem un divaniem.
7.okrobris 1951. Dainītis daudz ēd ābolus, plūmes, vīnogas, tomatus.
14." " Dainītim 1 1/2 gada. Strauji mācās valodu. Atkārto vārdus, kurus dzird pirmo reizi: mamī baibals (... barbars) u.c. Kāpelē pa krēsliem, mīl švitot papīru. Pazīst burtu A. Pazīst Gogoļa portretu: "Te nav Gogoļa", "Gogoļ nav bā`da". Vecāmāte iegalvoja, ka tad, kad tētes nav mājās, nedrīkst kāpt tētes rakstāmgalda krēsla. tikko es pārnāku no tirgus, Dainītis sauc "Tēta mājā!" un aizskrien uz manu istabu un rapjas manā rakstamgalda krēslā, lai tad rīkotos pa galdu.
15.okt. 51. Nedrīkst nokavēt turināt (neprot prasīties lielās un mazās darīšanās).
26." " Piedzīvojam neveiksmi guldinot Dainīti diendusā. Stāstījām - Aina un es - pasakas. Dainītis tik uzmanīgi klausījās, ka pilnīgi pazuda miegs, un mums vairs neizdevās viņu šodien pusdienas laikā iemidzināt.
Parasti Dainītis guļ dienas vidū no 11.00-13.30.
6.nov. 51. Fotografs Racke izdarija uzņēmumus (Dainītis, Aina un es)
8.XI "  Dainītis pirmo reizi runāja pa telefonu ar mammiņu, kura atradās 7.vidusskolā: "Mammī... dzirdu..." Vēlāk "Mammī teica, ka drīz būšot mājā".
10.XI 51. Naktī ap 5.00 Dainītis, sadzirdējis vieglu durvju klabienu, gulēdams gultiņā pats ar sevi sarunājas: "mammī atejā. Mammī gulta sausa. Pi-pī gultiņā - fui!"... kamēr pats aizmiga.
11.XI 51. Grib uz rakstammašinas tā rakstīt kā viņš spēlē uz klavierēm - sit vairākus kauliņus reizē. No rīta ārā -7⁰.
15.novembrī 1951.g. Sēžot klubkrēslā, piepieži - "atejā pi-pī, nē, atejā nē, uz podiņa pi-pī".
16.XI 51. Dainītis pamodies gultiņā. Jautājam, vai gribi sedziņā (parasti ietinu sedziņā un nesaju pa istabām). - "Nē, pi-pī podiņā!"
Ļoti priecājas par uzslavām. Patīk daudz runāt, stāstīt par katru savu soli. Māk pateikties, pienākt un lūgt vajadzīgo.
24.XI 51. Patstāvīga spriešana: "Varbūt Dainītis būs, varbūt nebūs!"
25.XI " Vai sausas biksītes? - "Saus!", vēlāk "slapš!"
Dzied: "tūdalin, tāgadiņ" un dejo. Daudzreiz atkārto: "man tā kurpe pušu"
Vakarā staigājām pa grezni dekoreto Rīgu (20.00-20.40).
27.XI Vairākas dienas Dainītim iesnas, tomēr vedam ārā pa 1-2 stundām, arī vējainās dienās.
28.XI51. Arā vējains. 19.00 temperatura 38.4⁰. Naktī nemierīgs, raud, grib lai nesā uz rokām. Zobi nāk.
1.decembrī 1951.g. Dainītis bez kāda ārēja ierosinājuma sāka ilgoties pēc šokolades. 2 nedēļas atpakaļ Dāvids atnesa 1 tāfelīti. Es paskaidroju, ka mums mājās nav šokolades, bet šokolade ir veikalā. Tad Dainītis aizveda mani priekšistabā un sāka "pavēlēt": "mēteli mugurā!", "cepuri galvā!", "cimdus rokā!", "šalli ap kaklu un kalošas kājās!" un viņu pašu lai es ņemu uz rokām - tādu pašu neapģērbtu - lai tad mes abi ietu uz veikalu pēc šokolades. Aizgāju viens un atnesu. Viņš gaidīja pie loga. Es jau uz trotuara caur logu parādīju šokoladi. Gavileja un visu apēda. Vakarā gribēja atkārtot to pašu. Mēs teicām, ka veikals ciet. "Tad rītu!"
2.XII 51. Iznākuši acu zobi abās pusēs augšā. Dainītis ķēķī dzird, ka es saku mammiņai: vecā māte taisīs tēju, bet tu ņemsi Dainīti rokās (klēpī). Dainītis tūliņ: "Mammiņ, ņem Dainīti rokās, vecā māte taisīs tēju!"
13.XII 51. Dainītis stāsta Valdai, kad spīd saulīte, var iet ārā staigāt. Tagad ir tumš, tagad nevar iet staigāt. Kad spīdēs saulīte, ies ārā staigāt. Tagad ir saulīte nespīd, ir tumš.
15.XII 51. Dainītis mīl dziedāt-runāt:
Vai tu nāksi, vai nenāksi,
Es jau tevi gan dabūšu!
Nu ir rokā, nu ir rokā
Mana paša līgaviņa!
Dažreiz pārfrazejot: "nu ir rokā, nu ir rokā mana paša puisītis!"
17.XII 51. Dainītis sadzirdi, ka veca māte saka: "Aina vēl nenāk!" Tagad vienu vakaru gaidot mammiņu un skrienot pie durvīm saka "Aina vēl nenāk!" līdzšinējā "Mammiņa vēl nenāk!" vietā. Mēs aizrādam, ka jāsaka Mammiņa... bet viņš neatlaidīgi - "Aina"...
Lieto "sinonimus": aiziet projām - "pazuda"; apēda - "pazuda"; aizgāja - "pazuda".
7.VIII (augusts) 1951. Kādreiz noplesa un iedevu viņam priedes mizu. Tagad, garām ejot, vienmēr iekaro mizas - mā. Veidojot vārdus, lieto patskaņus savdabīgā savienojumā.
8.VIII 51. Veikalā ieraudzija elektriskās spuldzes kupolu un tūdaļ - lampa. Ieraugot slēdzēju - sniedzas pie tā un grib ieslēgt gaismu. elektriskas apgaismošanas ierīces Dainītis jau nav redzējis gandrīz divarpus mēnešus un tātad visu šo laiku nav nekad ieslēdzis apgaismošanu (spuldzes) un tātad pazīst un atmin kā lietas, tā iegūtās maņas vairākus mēnešus.
9.VIII 51. Ēka - ēka, aka- aka; staiga ar lapiņu rokās un lasa "uta", "uda"... Ieraugot grāmatā govi, izsaucas - "piē"(piens), noraujas man no ceļiem, skrien pie mammas un vecās mātes saucot "piē". Kad viņu nesaprotam, pakāpjas uz soliņa, paņem no galda tukšu piena glāzi un atkal skrien pie mammas. Tad ar baudu izdzer iedoto pienu un pāriet uz citām rotaļām, Neprasās vairs man klēpī, lai pašķirstītu grāmatu par govi.
11.VIII 51. Liela - līe, lampa - ampa, pākste - paā, govs - mu, go
12. " " bail - bail. runā arvien vairāk un skaidrāk. Sāk izrunāt lampas - ampa vietā lampa, kaķis - kakis, suns - fī, au-au. Fī no mūsu fui, - mūsu kaimiņiem reti riebīgs suns. Mums riebīgais kaimiņu suns viņam labs. Gaļa - gaā, ūdens - uta (arī viens no iemīļotiem izteicieniem - uta.
13.VIII 51. valoda strauji pārveidojas. Vārdi kļūst pilnīgāki, uzlabojas izruna, arvien vairāk lieto darbības vārdus. Līdz šim iztika tikai ar lietu vārdiem (ēka- ēka, aka - aka, brille - bille). Tagad  - staigāt - stai, ārā - ā, žurnals - ale, augšā - au -
18.VIII 51. Atbrauca vecais tēvs ar zivīm. Rādam vectēvam fotografijas. Dainītis ieraugot fotografijas, tūdaļ tas paskaidro, stāsta un rāda: Dainītis, tēte, vecaistēvs, un rāda, kā viņš ar vecotēvu sasveicinās - saņem vienas rociņas pirkstiņu ar otru roku un krata. Rāda bildītē, kur Dainītis uzņemts, sēžot uz vasarnīcas trepītēm.
Valoda: lūdzu - lū, paldies - plu. Lūdzot galviņu loka, noliedzot saka nē un groza galviņu uz sāniem (uz labo un kreiso pusi).
19.VIII 51. Divpadsmita skaistā svētdiena šajā vasarā. Pie mums vecais tēvs un atbrauca Gailis. Dainītis noskatās kā Gailis ar irbuli raksta celiņa smiltīs, dzēš ar pirkstu un kāju un atkal zīmē. Dainītis sāk visu to atdarināt līdz iekrambā vienu pirkstiņu. Ilgi turpina šo rotaļu. Šodien izdarīju 4 uzņēmumus - Dainītis pie vasarnīcas.
20.VIII 51. Dainītis, redzot žurnālā līdzīgu vecamtēvam, iedomājas, ka tas ir vecaistēvs, saka - papa un rāda kā Dainītis dod rociņu vecamtēvam un tas to krata. [raksturojot definē].
21.VIII 51. Onkuls - unka, tomats - tāma. direktors Strautiņš Pumpuru stacijā iedeva konfektes. 2 apēda ceļā, 2 atdeva mammai stāstīdams - "onka". Skaista diena, karsts.
22.VIII 51. Gurķis - gu`ka, mammiņa - mami`a, papi - pā, tūta - tūta. Aizbrauca Nataša un Irma uz Maskavu.
23.VIII 51. Dainītis pirmo reizi apteica teikumu: "tēte pom" (prom). Pēc pusdienas vairākas reizes atvēma. Diena bez mākonīša. Apēda Strautiņa dotās konfektes vakar, bet šodien ēda sieru un ķiršus - rezultatā vemšana.
24.VIII 51. koks - koks.
25. " " Ābols - abu [abols - яблоко]
26. " " pumpis - pampa, burkans - bu`bu", žurnals vēl arvien aļa alus - alu, maize - mai Brīnišķa diena. Dainītis bradāja pa jūru. Sauļojās pliks. Dainīša mīļākā nodarbošanās ar žurnaliem. Izprot kuģi - kug, ko vēl nav redzējis dabā, bet vienīgi bildēs. "te bij", - stāsta Dainītis par kukaini. Grib runāt, trūkstošo papildina ar žestiem.28.VIII 51. Pārbraucām Rīgā. Mantas jūrmalā. Dainītim 4 reizes izgāja vēderiņš. Varbūt vainīgas kaļķu tabletes. Rīgā, braucot no stacijas ar taksīti, baiļojās. Dzīvokli "īsti" nepazīst [?], bet pazīst Staļina portretus. Visu dienu nedevās ēst.
29.VIII 51. Šodien atrada plauktu ar žurnaliem un sāka cīņu par tiesībām tur jaukties pēc patikas. Citus plauktus neaizskar. Ar  baudu ēd arbuzu. Paliek skaļš un "ietiepīgs".
30.VIII 51. Dainītis daudz runā, kļūst "pļāpīgs". Ievēro noliegumus un aizrādījumus. Jāēd tikai ķēķī; žurnalus var ņemt tikai pa vienam; ja gribi citu, iepriekšējais jāatliek atpakaļ.
31.VIII 51. Pārvedām mantas Rīgā par 100 rbļ.
1.septembris 1951.g. Dainītim 8 zobi.
2.IX 51. svētdienā (šodien) bijām ciemā pie vecākiem. Dainītis ar īstu prieku atbild vectēvam: sniedz labo roku sveicienam un sniedzas klēpī. Ēd skābo zupu.
5.IX 51. Dainītis rāda pa logu ārā uz aizbraucošiem garām auto: "to pusi" "Te ir tētiņ", "te nav tētiņ", "te ir [Dainītis - rāda uz savu deguntiņu]", "Ne tur."
7.IX 51. "Te ir bilde", "te nav".
9.IX 51. Dainītis, redzot, ka mamma uzliek uz plītiņas cept gaļu un kartupeļus, pats skrien pie manis un aicina uz ķēķi, ņem pie rokas un ved un ķēķī saka "ņem, ņem".
Runā teikumos.
un Jansoniem ķēķa atslēga elektrības ieslēgšanai un izslēgšanai.
16.XI 72. cet. 0⁰. Ciemā Anna no Saldus. Braukusi uz Rīgu ar vilcienu. Notikusi vilciena sadursme ar automašinu dzelzceļa pārbrauktuvē. Bijuši upuri. Tikai tā mēs iegūstam informaciju par notikumiem mūsu valstī. Cillija aizbraukusi uz Smilteni.
17.XI 72. piektd. +10⁰. Var redzēt, ka jaunieši lieto nenorūgušu vīnu.
18.XI 72. Vīnu ieslēdzām rūgšanai pieliekamā kambarī.
19.XI 72. -1⁰. svētd. "Pēterupē" snieg. Pirmā īstā ziemas diena. Veicam ieziemošanu zemeņu, cidoniju, Melbas. Televizijā veco boļševiku 15 gadu jubileja. Riet. Vācijas Reihtaga vēlēšanās, šķiet, uzvar soc. dem.
20.XI 72. -3⁰, pirmd. Vācijā 19.XI uzvarējis koalicijas bloks (soc. dem. un kreisie demokrati -272 deputati, kristīgiem 224 deputati.
Pad. Sav. pozitivi novērtē vēlēšanu rezultatus R.Vācijā. Sāku rakstīt Raiņa skolas "Balto grāmatu". Dainis man pārnesa no skolas rakstāmmašinu krievu valodā.
sēru ziņu, kuru sagādāja lielos svētkos. 30.XII vairs nebija svētku noskaņas. Atbild, pateicās bandīti ar logu dauzīšanu un jauniem noziegumiem, par kuriem nebūs jāatbild tiesā. Rindas pēc gāzētā ūdens Avotu ielā. Sevišķi lielas rindas Kulinariju veikalos.
Dainis ap 21.00 atskreja no darba, no katliem un apdāvināja mūs: Mammai termoss grezns ar nepilnu lt tilpumu, tēvam plastmasas gazejamā ūdens sifons 4 lt tilpumā, vecaimātei gāzes plits "
trinech
" Esmu laimīgs! Tomēr Dainis krietns dēls!
Pabeidzu 12.III 1976.g. Rīgā
27.XI 72. pirmd. 0⁰. Steidzu "Balto grāmatu". Daini noraida pielaist praksē skolās ar nekārtīgu bārzdu un matiem. Mamma raud.
28.XI 72. +3⁰. Nodevu iesiet "Raiņa skolas "Balto grāmatu". Būšot gatavas 15.XII. Saņēmu iesietu savas dzīves gājumu. Dainis apmainīja skolas krievu valodas rakstammašinai lentu, un mašina atkal strādā kārtīgi.
29.XI 72. +3⁰, trešd. Miris Raiņa skolas fizikas skolotājs un pašdarbnieks aktieris un režisors Edgars Grants. Vairākos gados lēna kāju un roku atmiršana.
1.XII 72. +3⁰ piektd. Skolotāja Edgara Granta bērēs Meža kapos 14.30. Izvada no Lielās kapličas. Daudz skolenu un skolotaju. Reti jauks cilvēks un skolotājs bija E.Grants.
Dainis nevesels.
Pierakstījos uz Raiņa skolas 45 gadu nelegalo jubileju. iemaksāju 10 rbļ. par mani un Ainu. Aina dusmīga - nevarot nākt.
2.XII 72. sestd. Dainis tomēr nocirpa matus.
Vjetnamas bombardēšana. Televizijā bēdīgas "Figaro kāzas".
24.XII 72. -5⁰, svētd. Milzīga drūzma Universālveikalā. Aug rindas. Dainis aizgāja vakarā uz baznīcu iepazīties ar tās ceremonijām. Izsists "Saktai" Ļeņina ielā milzīgais skatlogs. Posmā s6tarp Raiņa bulvari un Merķeļa ielu vajadzīgs milicijas postenis. Pēcpusdienās milzīga drūzma un nobrādā zāļaju starp pastu un LVU filiali un "Saktu", un šņaba veikalu. Riebīga aina. Nodevu iesiešanā Jāniša vēstules un manus avīžu rakstus. Būs 3.II73.g. gatavi.
25.XII 72. 0⁰
, otrd. Kirova rajona Dzīvokļu nodaļa piedāvā dzīvokli Stučkas ielā 41/43 - 26, ieeja no Marksa ielas caur pagalmu. 4 istabas - 66 m²
... Tankeļi brauc uz Izraelu. Sauli neredz šajā dzīvoklī. Šaubamies un atsakamies. Dzīvoklis par lielu un tumšu - logi iziet uz tuvu un aklu mūri. Lāčplēša ielas dzīvokli paņēmis kāds Mihailovs. Iegājis, pielicis savas atslēgas un kļuvis par dzīvokļa īpašnieku.
7.XI 72. +6⁰ otrd. Maskavā sneig, Rīgā līņā. Maskavā parāde. Varena kara tehnika un priekšzīmīgas rindas.
Sāku pārrakstīt "Pedagoga Dienas grāmatu".
8.XI 72. +5⁰
, vēlāk +7⁰. Naktī un no rīta līst. Pēcpusdienā saule. Cillija un Violeta pie Daiņa. Dainis pazuda pa nakti. It kā pie Bērziņa.
9.XI 72. cet. +6⁰. Rakstu "Pedagoga dienas grāmatu". samaksāju par īri un gāzi 20 rbļ. Dainis nakti nav mājā. Kur? Nezinu.
10.XI 72. piektd. +6⁰. Nav elektrības. remontē. Dainim atkal balle ar iedzeršanu. Aroniju vīna pudele pusē izgarojusi.
11.XI 72. sestd. +7⁰ ap 10.00. Dainis šodien brauc uz Ventspili. Staģes jaunākai meitenei kāda jubileja, šķiet dzimšanas diena.
12.XI 72. svētd. Grūta diena Saulkrastos. Nesu egļu skujas no meža. Šausmīgi dubļi. Rāva nost no kājām kalošas uz katra soļa. Manam maisām abi gali vaļā. Nesu cementa maisu no šķūņa uz verandu, lai neizmirkst pa ziemu. Kaļķoju dārziņu, jo zeme stipri skāba. Vairāk dodu kaļķus plūmēm un ķiršiem.
17.XII 72. +5⁰. Svētd. Beidzot Mamma man pateica, ka Dainis naktīs strādā par kurinātāju, lai būtu vairāk kabatas naudas.
Pēc darba pie Zvaigžņona aiz Ogres dzimumdienas svinībās.
18.XII 72. +2⁰. Dainis nav mājās ne vakar, ne šodien no rīta. Trolīte pati ar skolniekiem atnesa manas grāmatas un albumus. Dažas fotografijas izplēstas no seno laiku albumiem (Sleinis u.c. grupa komjauniešu no maniem laikiem...
Trolīte pastāsta par skolu. Absolvente Irena Upīte, bijusī komjauniete, vēlāk partijas biedre, šuvēju arodskolas direktore (Tērbatas ielā) apspļaudījuse partiju: apzagusi skolu un ar vīru ebreju aizbraukusi uz Franciju. Būdama direktore izzagusi no skolas unikalas grāmatas...
Ap 23.00 pārnāca Dainis bāls, iereibis bez jaunā uzvalka. Naktī dzēra ūdeni un ap 4.00 rakstīja anketu un citus papīrus. Nožēlojams.
19.XII 72. -2⁰
 otrd. Dainis aiznesa anketu. Viņš stāsta, ka uzvalks bijis tīrītavā pēc Daces kāzām. Tagad bijis pie Trokšiem. Lietojos tomēr alkoholiskus dzērienus (?) Vecāki izmisumā.
cauru nakti. Arī krāsnis kurinājis "Baltijas" viesnīcā pie stacijas.
10.XII 72. +4⁰. Svētdiena. Saulkrastos. Ziemas nav, bet dubļi līdz kaklam. Riebīga diena. Grāvju pilni ūdens. Labojas ūdens noteku sistēmu.
11.XII 72 +4⁰ pirmd. Dainis paziņoja, ka viņš esot "Baltijas" viesnīcā par nakts kurinātāju. Viņa izdevumiem nepietiekot ar stipendiju. Tā darot arī citi studenti. Atrunāt Daini neizdevās.
Labojas Rīgā vannas istabu. Plūdo ūdeni.
Ciemā Greiškani. Vakarā Cillija
12.XII 72. +4⁰ 10.00 dienā tumšs istabā bez elektrības.
13.XII 72. +2⁰, trešd. Plkst 14.00 jāiet uz dzīvokļu nodaļu Kirova rajonā. 19.00 saņēmu norīkojumu uz Dzīvokli Lāčplēša ielā 23, dzīv. 13.( žīdu rabina ģimene brauc uz Izraelu).
14.XII 72. +8⁰
. Vakar gāja Mamma ar Daini apskatīt nozīmēto dzīvokli. Viņi abi apmierināti ar piedāvājumu. Šodien ejam
31.X.72. +6⁰ otr. Cielija Milda Zaļmeža nogruntējusies Rīgā -47, Daugavas ielā -34, Rīgas pilsētas 6.3pansionata, 46 istabā.
1.XI.72. trešd. Vakar ieradies kāds četristabu dzīvokļa piedāvātājs pret diviem divistabu dzīvokļies. Pārpratums.
2.XI.72. cet. No Lillijas Austrālijā paciņa ar audumiem, drēbes Mammai un vecai matei. Dainim virskrekls.
3.XI.72. Mamma saņēma ka balvu rokas pulksteni "Lučs" par sabiedrisko darbu kontroles komisijā Latvijas valsts Universitātē Jānīša vēstules izvietojam albumā.
4.Xi72. sestd. "Pēterupē" apsējām visus kokus. Dainim mājā lopu balle. Mammai histerija, man bezmiegs... Nav latviešu avīžu, arī "Rīgas Balss".
5.XI72. +3⁰, šodien svētdiena pēc kalendara, bet pēc dekreta darbdiena tāpat kā vakar 4.XI.
Lasu Daiņa stāstus. Labākais "Spogulītis". Neskaidrs "Tornis".
6.XI72. +5⁰
 pirmd. Saule un lietus. Rindas kulinarijās. Pustukšs satiksmes līdzekļi.
Mamma ciemā pie studiju biedrenes Ļvovas.
3 XII 72. +3⁰, svētd. Skaista diena, visu laiku spīd saule, nav vēja Dainis apzudis. Mamma brauca meklēt pie Bērziņa uz Kundziņsalu, 13.linija, 4, dz. 4. Izrādās Dainis pie Bērziņa ražo. Palika.
4.XII +5⁰ Samācies. Drūma diena. Līst. Visa diena tumsā. Deg spuldzes.
7.XII 72. +3⁰, cet. Daiņa parauga stunda nenotika - skoleni aizgājuši.
8.XII 72. +4⁰, piektd. Dainis drusku apcirpās. Mammai saruna ar Rīgas izpildu komitejas priekšsēdētāja vietnieci Brenczemi. Viņa neko nezin par mūsu dzīvokļa problemu. Lieta jākārtojot Sankovičai. Mans audzeknis Valle pārzin vispārējo nodaļu.
9.XII 72. +3⁰. Pie Gaiļiem. Dubulta jubileja - Jānim dzimšanas diena un 35 laulības gadi. Jānim 65. dzimšanas diena. Dzimis 8.decembrī 1908.gadā.
Dainis nakti nebija mājās. Kādai Dacei kāzas, protams,
20.XII 72. 0⁰, trešd. Dainis nakti kurtuvē. Daiņa jaunais uzvalks mājā. Ož pēc naftalina. Sāku "Baltās grāmatas" otro daļu. Rīgā nekur nepilda sifonus.
21.XII 72. +3⁰
- -10⁰ Brežņeva runa 3.5 stundas. Dainis arvien vairāk panīkst. Uz galda haosā manuskripti. Kā viņš uz mirkli parādās mājā, švaļi tūdaļ baros dzīvoklī. Bārdains, nekārtīgi ģērbies, netīrs un nonīcis. Nožēlojams... Ļoti cieš vecāki.
22.XII 72. Mamma raksta uz rakstāmmašinas referatu polisprintam par LVU grūtībām pedagogu sagatavošanā. Studentu vairums vairās būt pedagogi. "Rīgas Balsi" tikai Brežņeva un Podgornija runās. Dainis nikns. Veikalos rindas aug augumā. Nav divanu drānas. Mamma velti to meklē Rīgā.
Ārpasaule, izņemot Vjetnamu, redzama tikai caur jubilejas acīm.
Dainim pirmā alga.
23.XII 72. -6⁰
. Sestd. Kailsala. Nav latviešu kalendaru. Drausmīga rinda pie kokvilnas audumu veikaliņa Stučkas ie. ap Nr. 50 (4). Ne kārtīga rinda, bet bursma. Avīzēs jubileja un
27.XII 72.: trešd. Rakstiski paziņojām, ka no Stučkas ie. 41/43-26 dzīvokļa atsakamies teikto iemeslu dēļ, un visas istabas caurstaigājamas.
Zaļaiskalns: tātad vēl sliktāks kā Lāčplēša ielā?
- Jā!
28.XII 72. cet. -9⁰. Dainis šorit pārnāca no katlu kurināšanas "Baltikas" viesnīcā. Kurina katlus ar oglēm. reti netīrs darbs.
29.XII.72 -8⁰, piektd. Likums par amnestiju. Līdz 5 gadiem atbrīvo no cietuma un izbeidz lietas pret noziedzniekiem, kas nopelnījuši 5 gadus cietumā.
Aiz pateicības sit logus "Saktai", Augļu veikalam Ļeņina ielā un daudzās vietās citur.
Nevar iesākt strādāt, grib palustēties (24.XII, 30.XII...)
30.XII 72. sestd. -6⁰
, -5⁰
, -2⁰. Drūsmas veikalos. Nav rakstammašinām 13 mm lentes. Pūlamies apgriest 16 mm. Apelsini uz ielām. Drausmīgas rindas. Nestāvam.
31.XII 72. -7⁰
, -3⁰
 svētd. Amnestiju gandrīz visi uzņem kā
trijatā iepazīties ar dzīvokli. Mammas un Daiņa sajūsma mazinās. Mūsu dzīvokļa vērtējums 3, rajona vērtējums 5. Devām rakstisku piekrišanu pāriet uz šo dzīvokli. Tas atrodas trešā stāvā un tajā maz iespīdēs saule vienā istabā. Mūsu parakstus personīgi nododu Kirova rajona dzīvokļu nodaļas vadītājam Zaļamkalnam.
Operā akts vadošiem darbiniekiem un deputātiem.
15.XII 72. piektd. +2⁰ - +5⁰. Saņēmu iesietu "Balto grāmatu". Trolīte lūdza aiznest absolventu vakaram manus personīgos albumus. Viņa runājusi ar Daini. Sūtīšot man palīgus, saglabāšot neizlaupītus, tā teikusi. Iedevu ar smagu sirdi. Pabeidzu rakstu krājumu par Raiņa skolu presē - 120 lapas.
16.XII 72. +5⁰
, +8⁰
 sestd. Raiņa skolā 50 gadu Padomju Savienības un 45 gadi skolas jubilejas. Runāja A.Zīle, direktore Duka, absolvents Kaugurs, skolotāja veterane Endžiņa, Valdmanis no pirmās komjaunatnes komitejas skolā (ap 1930.gadu), Jūlijs Ozols, Zigmunds Skujiņš, beigās es. Nebija programas. Plaša izstāde par skolu. Arī manas grāmatas un mani albumi neapsargāti. Balle. Absolvents Būls: "Stipri garlaicīgs sarīkojums!"... Par 5 rbļ. trūcīgs galds. Dzeramais aprija ēdamo...
21.XI 72. +2⁰, +3⁰, otrd. Dainis pārnesa no tirgus pūru kartupeļu.
22.XI 72. +3⁰ Mamma raksta recenziju par jur. fak. docenta Krūmiņa psiholoģijas pie tojumu.
Pie Daiņa atskaitītais students Zvaigžnonis pa nakti. Mamma raksta arī naktī.
23.Xi 72. +2⁰ Rakstu tekstus "Baltai grāmatai" krievu valodā, tos, kas iespiesti presē krievu valodā.
24.XI 72. piektd. Pie Daiņa švaļi. Saņēmuši stipendiju, prāto, kā to notriekt. Dainis pazūd barā uz visu nakti. - Ģenija Krūmiņa putrojumu noraida katedrā kā nezinātnisku darbu.
25.XI 72. sestd. -3⁰ Dainim viesi un pats viesos uz visu nakti. Rakstu "Balto grāmatu".
26.XI 72. svētd. -3⁰
. Koki apsniguši, spīd saulīte. Nav vēja. Pasakaini jauki Rīgas dārzos. Staigāju pa apstādījumiem un baudu skaistumu un veselīgu gaisu. Dainis pārnāca ar švadronu. Drīz aizgāja ar tiem.
Jansoni pieslēdza mūsu elektrībai savu pumpi, ar kuru viņi pumpē ūdeni ārā no pagraba telpās, kur viņi domā izbūvē garažu.
Man grib sadalīt dārzu divās daļās. Viņas daļā kokus apgraizīs katru gadu, manā daļā izbeigs koku kropļošanu. Rētas nedzīst, bet sāk trepēt. Traucējošos zarus apgriezīsim. Katru gadu galotņu apgriešana traucē augļu kokus ražot. Kokiem arī ir raksturs. Un to vajag mazliet cienīt. 
Es nepiekrīti dalīšanai. Strīdējāmies tik ilgi, kamēr uz vilcienu vairs nebija jāiet, bet jāskrien.
13.XI 72. pirmd. +3⁰. No rīta M pazaudējusi valodu. Nosauca mani par podu un mēma aizgāja. Skumji! Mans humanisms pret kokiem man smagi atriebjas.
Dainis sestdienu un svētdienu pavadīja izjukušā Staģu ģimenē Ventspilī. - Francijā un Riet. Vācijā postošas vētras.
14.XI 72. +2⁰ otrd. Dainis naktī uz 15.XI bijis vasarnicā. Kārtojis rūgstošo vīnu.
15.XI 72. trešd. Braucu uz Pēterupi pārbaudīt dzīvokli. Jāpavairo atslēgas, lai būtu visiem ģimenes locekļiem visas atslēgas.
10.57. trešdiena. Klepus turpinās. No rīta temperatura 37.3⁰ Raud. Grib uz skolu. paliek mājās. ārste Kļimova stipri pavirša. Dainis izvēma viņas zāles. Atnāca skolas ārste Mīlberga. Tā teica, ka zāles lietotas nepareizi reizē ar C vitamīniem. Rodoties savienojums, ko organisms nevarot uzņemt. Tamdēļ vemjot.
3.10. Klepus nebeidzas. Dainis visu dienu gultā. Bija Ludis, bet nespēlēja. Temperaturu nosmala. Dienā aizmiga. Vakarā nenāca miegs. Dainis "viņš domājot, kas notiekot, kad cilvēks nomirstot!"
4.10. Bija skolas ārste Mīlberga. Pie Daiņa slimības vainīgas mandeles. uz skolu tikai pirmdien, 7.oktobrī. Lietot jauno penicillinu (Fau) un skalot kaklu ar furacilinu. Padomju Savienība palaidusi pirmo zemes pavadoni 86 kg smagu un 58 cm diametra ap 900 km augsta orbita, ap zemi apdido 1 1/2 stundās.
5.10. Ārste Mīlberga rūpīgi pārbaudīja Daini: ļoti sīks, vājš, citādi vesels. Vakarā skatījamies televizorā "Dod-Kichotu" un I Baltijas valstu muzikas festivals.
Tētim sastapšanās ar krāpnieku Troiku un blēdi mil.lt Tribi.
6.10. svētdiena. Dainim vēl klepus no rītiem un dienā, kad raud. Dainim pirmais skolas sarīkojums. Ļoti nopietni to ņem. Steidzas jau 1/2 stundu iepriekš uz skolu. Grūtības ar vietām. Lielie zēni padzen mazos no pirmās rindas krēsliem. Zālē reti skolotāji, bet vecāku komiteja netiek galā ar bērniem. Skolēni uzvedas nedisciplinēti, jo neviens skolotājs neuztur kārtību. Nav arī Daiņa klases audzinātājas (Lazdiņas) Dainis priecājas par lotereju. Ļoti gribēja iet bufetē, bet apēda tikai 1 pīrādziņu. M palīdzēja lotetrejā, tur liels juceklis. Vēlāk Dainis dejoja ar M. polka. 21.00 pārnācām visi trīs mājās. Apmierināts ar sarīkojumu.
7.10.57. pirmdiena. Dainis: "Ko viņi dara, kad paliek pēc stundām?" Pats negrib palikt. "Ja es dabūtu 3, tad es raudātu!" "Skolā stundas tik īsas, bet muzikas stunda tik gara!" Atkal: "Ko ar viņiem dara, kad paliek pēc stundām?" "Mammiņ, ko tu mēri to temperaturu? Kāpēc tu mani negribi laist skolā? Man tur tā patīk!"
9.10. Dainis vēl klepo. Skatījām un klausījāmies festivala koncertu televizorā skolotāju istabā.
10.10. Dainim neveicas muzicēšana. Stundā raud un sten. Ludis skaišas un baras. Abi visu māju spīdzina. Izrādās, Dainim šodiena ir "Melnā diena". Skolā piekauts no V klases skolēna - šefa. Slikta muzikas stunda. Lamāšanās ar Ludi un citiem, - bēdas līdz vakaram.
11.10. Dainis no rītiem stipri klepo. Pēc skolas pats vingro riņķos. Šodien noturējās riņķos ar saliektām elkoņos rokām. Daudz šūpojās, jo pārnāca no skolas priecīgs.
12.10. sestdiena. Dainim turpinās klepus. Milzīgi daudz skolēnu un skolotāju slimo ar gripu (Azijas virusu gripa). Patukšas klases. Mēs ēdam ķiplokus un lietojam pretgripas sērumu.
13.10. svētdiena. Dainis vakar spēlējās ar aukstu ūdeni, un šodien visu dienu klepo. Vakarā temperatura 37.8⁰
. Naktī svīda. Lietojām penicilinu un citas zāles
Trukšāne Antoņina, 15.XII dabūja 2, pēc stundām
Valta Dzintra, sanitare
Vasiļjeva Biruta
Vaskis Raimonds, 13.XI izrava zobu
Veisa Silvija, nesekmīga, 11.XI stāvēja klases priekšā...
Žarone Mērija, 13.XI pēc stundām
Žubulis Vilnis
Par daudziem skolēniem ir plašāki ieraksti.
19.10.57. Dainis atkal stipri klepo, temperatura 37.2⁰. Citādi spirgts, priecīgs. Lietojam vitaminu C 3/4 daļas tabletes. Laikam jālieto tikai 1/4 tabletes dienā.
20.10. Svētdiena. Naktī it kā Dainis dzirdējis karšu grabēšanu gaitenī. Baidoties viens gulēt. Vēlāk, skatoties televizorā "Padagoģisko poemu", Dainis sāka skandalot. Nevarot visu saprast, kas filmā notiekot, lai skaidrojot. Sāka niķoties. M pārmet tētim, ka nepaskaidrojot bērnam. Paskaidrojumi nelīdz, Dainis nevar saprast sarežģītās cilvēku attiecības un nevar izprast dažādu rīcību motivējumus. Abi aizgāja no televizora tētim pārmezdami.
21.10. Tētim skolā revizija. Pasniedzēja Maļenkova stāstījusi M., ka t. "Rīgas Balsī" ķengāts.
22.10. Dainis lepns uz vairākiem 5, ko viņš šodien ieguvis skolā.
23.10. trešdiena. Dainis viegli klepo. Rīgā slēgtas vairākas skolas gripas dēļ, pat 23. strādnieku jaunatnes skola, 2., 36.... Dainis gatavojas skolā deklamēt Oktobra svētkos dziesmiņu. Skola tumsā, jo maina skolā skaitītājus. sk. beigās 27.10.
24.10. No rīta vēl tumš skolā. līst. Dainis viegli klepo. Dainis daudz staigāja ārā. Pārnesa cukuru. Labi spēlēja klavieres.
25.10.57. Šodien skolā pirmo reizi rakstījuši ar tinti glītrakstīšanas stundā. Dainim 4. Mājās daudz spēlējas. Būvēja papīra māju. Ārā jauks laiks. Plosās gripa skolās un visā Rīgā.
26.10. sestdiena. Naktī Dainis stipri klepoja. Tomēr no rīta aizgāja uz skolu. Pārnesa aritmetikā 5, glītrakstīšanā 4. Mūsu dzīvoklī ierīkoja atsevišķu skaitītāju ar sākuma skaitli (stundu) 0007. Montieri pameta sabojātu zvanu. Šodien Dainis rotaļājas ar krēsliem. Milzīgos tempos steidz Daugavas tilta būvi, lai svētkos varētu atklāt kustību par to. Pārveido Daugavas krastmalu. Skolotājs Hofrats 1.vskolā sadedzinājis ar elektrisko strāvu 2 pirkstus, labojot elektrisko lukturi.
27.10. svētdiena. Dainis labi gulēja. Skatijās televizorā filmu "Jūrnieku duncis" ("Кортик") un filmu par saules aptumšumu 1954.gadā. Uzrakstija autobiografisku stāstu "Šodien". (aprakstīti notikumi šorīt mūsu ģimenē). Raud par sīkumiem. Rotaļājoties apgāzās trauciņš. Gaudo ilgi. Attiecībā uz elektrību pats ievēro un prasa, lai mēs visi ievērojam vislielāko taupību. Klepus nav vēl izbeidzies. Negrib iet ārā staigāt.
No 23.X.... Dainis uzrakstījis uz lapas: "Dainis rīt sāks rakstīt ar tinti. Tad vajadzīgas "biržu" spalvas. Dainim tādu nav. Mama un Dainis ies uz veikaliem meklēt. Dainis X 57 23."
28.10. Dainis šonedeļ klases dežurants. Pierakstījis savus 9 pienākumus: "Dežurantu pienākumi: 1) Ar citiem staigāt neies; 2) notīrīt tafeli; 3) saslapināt lupatu;
daudz trokšņo un brēc. Krīt ēdiens zemē. Solu to nodot internatā. No tā baidas tāpat kā agrāk baidījās no bērnu dārza.
28.7.56. Beidzot izdarījām izpriecu braucienu ar kuģīti "Moskvičs" no Majoriem līdz Rigai. Diena saulaina, diezgan vējaina. Sēžam uz klaja lietus mēteļos, lai glābtos no vēja. uz kuģīša tikai daži cilvēki. Dainis apstaigā visu kuģi, tomēr visvairāk paliek uz klaja. Lielišķas ainavas slīd gar acīm. Piestātnes: Stirnasrags, Vārnas krogs, Buļļi, Bolderaja, Mangaļi, Rinuži, Kremeri, Voleri, Upes stacija, Centraltirgus. Brauciens ilga 3 stundas. izšūpojamies vējā un viļņos. Skaists brauciens gar ostu. Tur daži tāļu zemju skaisti kuģi. Izstaigājām Centraltirgu. Bet mājās pie Izpildu komitejas un skolas savācām ar Daini milzumdaudz šampinjonu. Dainis vāc gavilēdams. Tādu daudzumu šampinjonu arī es savā mūžā nekad nebiju pieredzējis un savācis. Lielāko daļu iesālijām. Nakti pavadījām Rīgā.
29.7.56. (svētdiena). Dainis miegā braucis ar kuģīti. 7.30 jau braucam uz Jūrmalu. maz braucēju - Dainis ar mammu mājās - jūrmalā nodarbojos ar komisku dzejoļu sacerēšanu. arī es iemetu pa rīmei, jo mūsu dzejās galvenais atskaņas, un tās tīšām muļķīgas - komiskas. - Vakarā Dainis noguris un nervozs. Aizgājām gulēt 20.00. Dainis tūdaļ aizmiga. Mēs ar m. skatījāmies brīnišķu saules rietu jūras krastā - saules zelta ceļu jūrā. - Dainis negrib iet mežā. Vēl arvien bail no sausām priedēm t.i. priedēm ar sausām galotnēm.
30.7.56. (pirmdiena). Ejam bez M. mežā ar Daini sēņot. Nav sēņu. Apejas tālu priedes sausām galotnēm. Tuvojas lietus. Dainis jautrs un abi prātojam kāpēc nav sēņu, kāpēc priedēm nokalst galotnes. Sitam piepes. No vienas priedes nositām 5 piepes. Dainis apmierināts ar šo gājienu.
31.7.56. Dainis iet pēc piena. Pats maksā un saņem naudu atpakaļ. Lepnis par to.
1.8.56. Dainis visus uzaicina spēlēt ar viņu viņa zīmīšu spēli. Jāvelk zīmītes, kurām var būt gan labi, gan slikti uzraksti, piemēram: gudrs, muļķis... vinnē, kam pārsvarā labie uzraksti.
2.8.56. Izveidojās ar ainu Freimani veselīgāka draudzība. Aina mazāk dara pāri. Dainis spēlēs jau pieradis paciest zaudējumus un vairs nesatraucas ka vinnē Aina.
3.8.56. Jau trešo nedeļu līņā. Slikti aug mūsu dārziņā iedēstītais. Lēni aug kukuruza, tāpat saules puķes negatavojas ziedēt. Dainis pats aicina apgraizīt pupas, lai tās labāk nogatavojas.
4.8.58. Ejam ar Daini un Ainu Freimani sēņot. Sēņu nav. Sitam piepes. Dainis neuztraucas, ja viņš neatrod sēnes, bet atrod Aina. Dainis vēl baiļojas no sausām priežu galotnēm.
5.8.56. (svētdiena). Bijām mežā visi trīs sēņot. maz sēņu. Līņā lietus. Un tomēr skaisti mežā. Dainis jau saka, ka viņš vairs tik stipri nebīstoties no priedēm ar nokaltušām galotnēm. Tomēr vēl reizēm vairas. Sitām piepes un tikai vēlāk nopietnāk meklējām sēnes. jauka pēcpusdiena. Mamma šodien nestrādā pie savas disertācijas. daudz laika M. veltīja programai: lasa, dzejo, fantazē stāstus, notikumus līdz
18.8.56. Tētis atkal pēc 3 dienām Jūrmalā. Dainis aplaidis stacijā vairākus vilcienus. Gaidījis, no kura vilciena kāps ārā tētis. Priecīgs. Dārziņā dzen ziedu vālītes kukuruza. Vēl nezied saules puķes. Daudz līst.19.8.56. Svētdiena. Priekšpusdienā bijām sēņot. savacām daudz čigāniešu, bērzlapu un alksneņu un dažas cietenes. Līņāja. Aizgājām līdz Lielupei. Dainis ar patiku ēda sagatavotās sēnes. pēcpusdienā bijām pie Bombiniem. Dainis uz velosipeda. Dainis kaut kā mazliet saprotas ar Mišu. Laba apetite ciemā: "Man patīk iet ciemā!" Uzvedās ciemā teicami. Visi par viņa uzvedību priecājas. Mēs - vecāki jūtamies ļoti apmierināti. Skaista pēcpusdiena. Jauki pavadīta svētdiena. 
20.8.56. Dainis labi ēd augļus. Laba apetīte. Dainis: "Nākošo gadu ņemsim tikai tādu vasarnīcu, kur būs man dobes sakņu audzēšanai!"
21.8.56. Dainis sagrūdis kreiso kāju, kritot ar velosipedu. Skatoties atpakaļ, iebraucis grambā. Pārsēju rētu ar furacilina ziedi. Vakarā uzkaisījām uz rētas streptocidu.
22.8.56. Dainis iet pēc piena. Pats perk, maksā un atstiepj līdz mājai 3 litru kannu. Liek to no rociņas rociņā, bet citam nedod. lepns par veikto darbu.
23.8.56. Tētis Rīgā. Vēl skolā pieteicies maz skolēnu.
24. " " Tētis Rīgā skolotāju konference Operā. Vakarā "Toska". tagad tētis ar Mammu katru dienu brauc uz Rīgu. Jūrmalā Dainis ar veco māti. Dainis kļūst patstāvīgāks. Sāk veidoties Jūrmalas "Ģimenes galva".
25.8.56. Dainis mīl savu dārziņu. Ēd zirņus, rāceņus, burkanus. Vārijām pupas. Katru dienu Dainis vairākkārt apskata kukuruzu un saules puķes. Tās ļoti nokavējas lietainā laika dēļ ar ziedēšanu.
26.8.56. Svētdiena. Bijām mežā sēņot līdz Lielupei. Atradām cietenes un diezgan daudz citu sēņu. Dainim bailes no nokaltušām galotnēm pazūd. Viņš lepns uz to, ka vairs nebaidās no priedēm ar nokaltušām galotnēm. Stāsta mums, ka viņš pats pat apsēdies pie priedes ar nokaltušu galotni.27.8.56. Dainis ļoti sadraudzējies ar Ainu. Tagad abi labāk saprotas nekā pavasarī. Mamma no 27.-29. Pļaviņās skolotāju konferencē.
28.8.56. No Jūrmalas sāk bērni aizbraukt. Pieaug draudzība starp palikušiem bērniem. Pārbrauca mamma 29.8. agrāk kā bija paredzēts. Mamma vada bērnu spēles: slēpšanos; "тише едешь, дальше будешь" un citas.29.8.56. Bērni ar nepacietību gaida Mammas pārbraukšanu. Pārbrauca šodien, nevis vakar. 28.minētās spēles notika pirms M. aizbraukšanas un pēc M. pārbraukšanas. Bērni un arī viņu mammas ļoti priecājas un ir pateicīgas Mammai par viņas nodarbībām ar vasarnieku - mūsu pagalma bērniem.
30.8.56. Daiņa uzvedība uzlabojas. Viņš jūtas jau atbildīga persona jūrmalā par mūsu - vecāku prombūtnes laiku. Nes vecai mātei pienu no veikala, ap 3 litri dienā.
1.9.56. Dainis pavadījis Ainu uz skolu pāri šosejai un gaidījis mājās no skolas.
2.9.56. Svētdiena. atkal ejam sēņot. Sēņošanā Dainis liels meistars. Vēlāk visu dienu kopā ar Mammu ro-
gultas laikam. M. dziedot, Dainis aizmieg. Dainis ļoti mīl vakara programas, t.i. M. garīgas nodarbības ar viņu.
6.8.56. Līst. Dainis žēlo katru stādiņu dobēs, bet bez žēlastības iznīcina baltos tauriņus, oliņu dējējus. pats pārliecinājies par izdētām oliņām. Ļoti Dainis mīl savu sakņu un puķu dārziņu. Turp skrien pats katru rītu un ved M. pēc M. pārbraukšanas no Rīgas. Pats rauj un ar lepnumu ēd savus zirņus, burkanus.
7.8.56. Līst. Velosipedam  krīt nost ķēde. Dainis pats man to nestāstīja, bet apteica M. Pievilku ķēdi, bet par stingru. Atkal Dainis man neteica, ka nu ir grūti braukt. Mocījās līdz stacijai nosvīdid. Vēlāk noregulēju ķēdi pareizi.
Dainis nenorauj pakstas, bet tikai izloba no tām zirņus, tad pākstu pārsien ar diegiem, lai augot iekšā jauni zirņi. Mēs ar M. pārbraucām no Rīgas un brinamies, kādas salāpītas pakstas karājas pie zirņiem.
8.8.56. Dainis ar Ainu mājas galā izbūvējuši dobi, aplikuši ar velenām un iesējuši "Velna zvanus". Līst.
9.8.56. Pa reizēm līst. Lasījām krastā dzintaru un bēgām no lietus mājas. Dainis gaida jau dīkstam Velnazvanus. Rūpīgi kopj dobi. Šodien Dainis pirmo reizi šogad ēda ābolus - dzidros un tad tulīt ēda žāvēto zuti un dzēra pienu. Naktī vairākas reizes vēma.
10.8.56. Arī šodien no rīta Dainis izvēma dzerto ūdeni. Temperatura: 8.00 -37⁰, 11.00 -36.9; 12.30 -37.3⁰
; 16.00 -36.6⁰
Dieta un palika gultā. Pēc veselīga pusdienas miega jūtas labi un temperatura jau nomala. Pie veikala cukura rinda ar iznomātiem un no citiem aizņemtiem bērniem milzīgā daudzumā.
11.8.56. Līst, bet mazāk kā vakar. Dainis vēl dieta. Dārziņā briest zirņi, rāceņi, pupas. Vēl nezied saules puķes un kukuruza. Jūrmalā vējains. Meklējam dzintaru. Pagatavojām jāņogu žele. Dainis palīdz.
12.8.56. (svētdiena). No rīta brinišķa rāma jūra. Dzintaru nav. No 11.30-14.30 bijām mežā sēņot. Pirmā diena, kad nelīst augustā. Atradām 12 mazas baravikas, daudz alksneņu, dažas bērzlapas. Visumā maz sēņu, izņemot cietenes. Skaists, saulains klusums mežā Lielupes rajonā. Pie Lielupes vēl maz pļauts siens. Labi atpūtāmies. Dēliņam mīksts vēderiņš. Mājās ejot, ap 150 m no mājas Dainis jāņem plecos. Zied dārziņš: klinģerītes, kreses, lauvmutītes, zirņi, ķirbji, asteres. Kādi 3 rāceņi izaug par īstiem lopu rāceņiem. Citi tikai nīkuļo. Tāpat koku ēnā nīkuļo burkani, dilles, redisi.
13.8.56. Samācies jau no rīta. Dainis vesels. Laiks mierīgs. Uzziedējušas magones. Dienā līst.
14.8.56. Līst.
15. " " Līst. Tētim vēstures skolotāju seminars.
16. " " Līst  "   "   "   "   "    "    "  Bombins atcelts no 25. strādnieku jaunatnes vidusskolas direktora amata. Iecelts par mācību daļas vadītāju milicijas strādnieku jaunatnes vidusskolā - jaunajā. Dainis lūdzis nopirkt viņam ķiršus. Maksā 9 rbļ. kg.
17.8.56. Āboļi tirgū 3-9 rbļ. Tētim vēstures seminars. Dainis mīlot ērkšķogas, baltās jāņogas. Mazāk ēdot ābolus. Tie maksā ap 4.50 rbļ. kg. No jūrmalas aizbraukuši armeņi.
