Jānis Rozīte dzimis 1883. gada 2. septembrī, miris 1975. gada 2. novembrī.
Emma Rozīte dzim. 1888. gada 26. janvārī, mirusi 1978. gada 24. augustā.
Tēva dzimtā vieta ir Valmieras rajona Kauguru pagasta "Danielas" /mājas tagad nodegušas/
"Danielu" mājas atradās Saps ezera krastā. Varbūt arī tādēļ visu mūžu mans tēvs mīlēja zvejas ezeros un attekās. Skolas gaitas uzsācis Kangaru skolā un nogājis skolā trīs ziemas. Skolā bijis ļoti palaidnīgs. Atceros ka tēvs stāstīja, ka viņam par palaidnībām bijis uzrakstīta zīme lai tēvs nak uz skolu. Ejot uz mājā skolotāja uzrakstīti zīmi uzspraudis uz koku mežā. Esot jau jaunekļa gados kopā ar Kārli Lākabsonu [Jākabsonu] /vēlāko gados Kārlis komunists/
izplatījuši revolucionārus saukļus. Tas pats Jēkabsons 1949. gada 23. martā no izsūtīšanas pasargājis Jāni Rozīti, teikdams, ka viņi kopā izplatījuši revolucionārus saukļus. jaunības gados puiši gājuši uz Sapas krogu. Dažreiz, ja bijuši krietni iesiluši, izcēlies kautiņš, tēvs būdams spēcīgs un izveicīgs, kāds viņš bija vēl arī vecumā, vienus kaušļus izsitis katru uz savu pusi un pavisam no kroga ārā. Ar to pašu arī kautiņš esot izbeidzies. 1908. gadā 
laulāšanās
 Jānis Rozīte apprecējās. Līgavu Emmu izraudzījis no kaimiņu mājām "Plāgstiem", kur viņas tēvs bija pārnācis no Valmieras pagastā par rentnieku. Mamma mēdza stāstīt, kā viņa iedama ar iecerēto tām uz satikšanos, piedzīvojusi izbailes. Tas noticis kādu vakaru ejot uz norunāto satikšanās vietu. Viņa sadzirdējusi gaisā troksni ar šņākoņu. No sākuma neko nav redzējusi, tad pēkšņi virs viņas parādījies tāds kā neizteikts cilvēka veidols viscaur bijis mels, skats bijis tāds, ka viņš uz kaut kā sēd un lido pa gaisu. No izbailēm aizskrējusi uz māju. 1909. gada 14. aprīlī ieradies pirmdzimtais - meitenīte, kristīta kā Elza. Pēc neilga laika pārcēlušies dzīvot uz Valmieru. Tēva māte (Anna Ammers 1847), kura bija Kangaru pagasta "Zeibotu" mājas saimnieka Ammera (Jēkabs 1824.) meita saņēmusi mantojumu. Ammers "Zeibotus" bija nodzēris, māja nakot zem ūtrupes nelieli līdzekļi vēl bija atlikušies. No šiem līdzekļiem iepirkts uz nomaksu māja Avotu iela 1 /tagadēja adrese/ un atvērts traktieris, tas ir apmēram tajā vietā kur tagad ir puķu veikals un avīzes kiosks (kalnā zem Dzimtsarakstu nodaļas)
