uz galvas nosvils. Tantiņa mūs pēra ar mīkstu bērza slotiņu. Sāpīgi nu tas nemaz nebija, bet mēs bļāvām kā kaujamie. Ja nu kādi tajā laikā brauca pa ceļu garām pirtiņai, tad gan tam vajadzēja izklausīties pavisam briesmīgi.
Reiz tantiņa saslima un viņai vajadzēja braukt uz Rīgu ārstēties. Bijām ieņēmušas galvā, ka viņai no turienes jāatved balts špicu sunītis. Māmuļa gan domāja, ka tāds te laukos nemaz nederot, ātri nosmērēšoties. Tāds nu galīgi neesot vajadzīgs. Tur mūsu domas galīgi nesakrita. Lauma un es domājām, brālis toreiz vēl bija pārāk mazs un viņam, liekas, nebija nekāda teikšana, ka to sunīti varētu ņemt līdzi pirtī uz lāvas izmazgāt, tad vismaz lāvā kāpšana būtu patīkamāka. Es ļoti gaidīju šo brīnumu, bet velti. Pie baltā sunīša tā ir netikām un lāvā bija vien jākāpj kā parasti ar Laumu kopīgi. No lāvas nokāpjot, atkal nekas labs negaidīja, sākās matu mazgāšana. Ziepes briesmīgi koda acīs. Viena nobļaušanās. Vienīgais laimīgais brīdis, kad beidzot noskalojāmies ar remdenu ūdeni un priekšnamā uzvilkām baltus kreklus.
Pēršanās jaukumu pa īstam sāku saprast tikai kā liela meitene, kad atbraucām no Rīgas, kur vēlāk mācījāmies. Pēc Rīgas kopīgās pirts, kur gājām ar Rīgas tanti, šeit bija tik labi.
Aiz pirts vēlākā laikā bija iekārtots aploks. Reiz, kad visas sievietes kailas izmetušās jūsmīgi nodevāmies mazgāšanās priekiem, pamanījām ka kāds pietuvojies pirts mazajam lodziņam un pa to skatās. Mūsu apbrīnotājs izrādījās mūsu mīļais zirgs Mikus, kurš uzdzirdēdams mūsu balsis, pienācis paskatīties. Pielicis savu lielo galvu ar plato, balto pieri garaiņu nomiglotajam lodziņam, viņš izbrīnā vērās mūsos. Tādus brīnumus viņš vēl nekad nebija redzējis - mūs tādā paskatā. Smējāmies un jokojāmies. - Varbūt Mikus nemaz nav zirgs, bet apburts princis, kurš mūs toreiz jaunās meitenes novēro, un vēlāk nāks pie mums kā precinieks - ķēniņa dēla izskatā. Bet ķēniņa dēli neatnāca, ne toreiz, ne arī vēlāk. Dzīve ritēja
Tālāk kā parasts.
Starp klēti un pirtiņu dūņainos krastos gulēja dīķītis, smaržīgu kalmju ielenkts. Vienā pusē, dziļākajā no krasta, iesniedzās laipiņa. Staignākā puse bija apaugusi kalmēm. Tās parasti plūca, un izkaisīja pa tīri izberztām istabu grīdām un arī pirtiņā sestdienas vakaros. Vairāk dzīvē nekad nav gadījies redzēt tādus kalmju dīķīšus. Govis ganot tās te padzērās un karstā laikā bizojot saskrēja te pastāvēt un atvēsināties. Kad bijām pavisam mazi pie dīķīša nedrīkstējām iet, jo šeit dzīvoja tas pats "akas veča" radinieks un ar tiem joki bija mazi. Dīķim tuvoties drīkstējām tikai, kad meitas uz liela velējamā beņķa ar vālēm apstrādāja velējot un mazgājot labības maisus. Tas bija tāds interesants pavasara silto dienu darbs.
Vēlāk gan bieži bradājām tur, izvairīdamies tikai no dziļākām vietām. Plūcām kalmes, taisījām no tām pīkstošas stabules, vai dūdas, kā nu tās varēja nosaukt. Meklējām smaržīgākos kalmju ziedus, kurš lielākus atradīs. Ēdām mīkstās kalmju seržu lapiņas.
Pavasaros dīķis izpletās diezgan liels, mirdzēdams dzeltenu pureņu vaiņagā. Tad tur skanēja nebeidzami varžu koncerti. Arī tādus nekad mūžā vairs nav nācies dzirdēt - Neatņemamā pavasara sastāvdaļa  - pavasara koncerts. Vienīgās kārtības ievedājas tur tad bija pīles, kuras agrāk tika turētas. Tam tuvojoties koncert meistari uz mirkli apklusa, lai pēc briesmu aiziešanas, atsāktu savu koncertu no jauna ar vēl lielāku sparu. Vēlāk pīles likvidēja un tad vardēm tika dota pilnīga vaļa.
Dīķim izžūstot vasaras tveicē, tas palika pavisam mazs. Atsevišķas lāmas malās palika un tur kurkuļoja mazie vardulēniņi, tādi kuri vēl nevarēja palēkt, tikai ar astītēm un pāris priekšējām kājiņām. Mums visiem trijiem viņu bija ļoti žēl. Skatoties kā tie lēnām izkalta un nobeidzās, karstās, nežēlīgās saules staros. No sākuma centāmies izrakt grāvīšus un par tiem pārvadīt tos uz dziļāko vietu, bet kad tas neizdevās, sadomājām tiem piegādāt ūdeni no akas. Visi ar lejkannām
laiku kariete. Nezinu no kādiem laikiem tā tur atradās. Varbūt tiešām kādreiz "Selkuļu" mājās bijusi muiža un kādreizējais īpašnieks ar to braucis. Bet varbūt mans vecaistēvs to tādu lietojis un tajā vizinājies. Uz āķiem karājās dažādas 
zirgu
 sakas, mazas un lielas. Dažas sevišķi skaistas ar glītiem apkalumiem. Tēvs teica: "
som
 sakas," ka ar tādām baroni braukuši. Uz vadža tās karājās, kaut arī pie mums tās netika lietotas. Tur vēl karājās citas sakas dažāda lieluma, darba izbraucamās, vēl rēdes, iemaukti. Zirgiem mainoties, mainījās arī viņu sakas, jo katram zirgam piestāvēja citas. Gar vienu sānu stāvēja tēva lielais skrūvbeņķis, uz kura viņš daudz ko pats gatavoja. Sākot ar grābekļu un dakšu kātiem, beidzot ar saku kokiem, vāģu detaļām un pat ar pieminētiem divričiem un citiem vāģiem.
Pie klēts bija daudz bezdelīgu ligzdu. Arī vāgūzī uz vecās karietes bija ligzdiņa, kurai ļoti viegli varējām piekļūt. Vērojām, kā bezdelīgas saviem bērniem pienes mušas. Mazie ar atplestām, sarkanām rīklītēm saņēma kumosiņus, vienmēr kādam paliekot neapmierinātam. Radās doma, bezdelīgām palīdzēt. Tantiņa gan mūs brīdināja, nekādā veidā neaiztikt bezdelīdzēnus un netraucēt tos. Mēs viņus nemaz neaiztikām. Sākām ķert mušas un lielos daudzumos, kuri bariem vien bija saķerami pie govīm un pienesām tos bezdelīdzēniem. Piegrūdām dunduru pie ligzdas ieejas, un mazuļi šo kumosu ar lielu prieku saķēra. To redzot pieķērām klāt arī klēts priekšā esošo ligzdiņu. Tur tāpat ļoti labi varēja piekļūt uzkāpjot uz vāģiem. Tā paniekojāmies dažas dienas. Šad un tad, kad ienāca prātā. Drīz vien tas apnika un visu aizmirsām, aiztraucām pie citiem darbiem un nedarbiem. Beidzot pienāca rudens. Putni aizlidoja. Man ienāca prātā paskatīties, kā īsti no iekšpuses izskatās tāda ligzdiņa. Iebāzu pirkstus, tie atdūrās uz kaut ko nepatīkamu un asu. Izvelkot tos, tie izrādījās mazie bezdelīgu bērnu sažuvušie kauliņi. Pārbaudījām otru ligzdiņu - tas pats. Pārņēma liels kauns un vainas apziņa - ko mēs bijām savā muļķībā sastrādājuši. Vai nu lielās bezdelīgas ņēmušas ļaunā, ka tik tuvu cilvēki pietuvojušies viņu ligzdai, vai mazulīši saēzdamies mūsu lielos pieķertos dundurus nobeigušies. Vecāki droši vien viņiem kaut kā apstrādā tos kukaiņus, kamēr bērneļi vēl mazi. Tas nu bija viens no mūsu nejaukākajiem nedarbiem.
Pie klēts gala stāvēja mucas, kurās glabājušies pelni, vai kas tamlīdzīgs. Es ar brāli rudens vējainās dienās, kad gar pakšiem tā velk vēju pie kauliem, bet istabā vēl negribās  iet un sēdēt, ielīdām šajās mucās, katris savā. Vējš gaudoja garām, savādi šņākuļo, klāt netiek. Saulīte no vienas puses silda. Spēlējām zaķus. Sēdējām, sēdējām, cik nu ilgi tā sēdēsi. Skrējām uz kāpostu dārzu aiz akas. Nometušies rāpus grauzām kāpostgalviņu. Māmuļa ar tantiņu pamanījušas apgrauztās galviņas, brīnījušās, kas gan to izdarījis. Izstāstījām savu palaidnību. Neko daudz nebāra, tik pieteica grauzt vienu galviņu, neizķēpāt vairākas. Par pelnainā mucā nošmulētām drēbēm gan bāra. Vairāk tā neatļāva darīt.
Nedaudz tālāk uz ceļa pusi pie liepām stāvēja pirts. Tā dalījās divās daļās - pusēs. Vienā pirts priekšiņa ar pēršanās nodalījumu, otrā - neliela istabiņa ar plīti ēst gatavošanai. Pirts istabiņā parasti kāds dzīvoja. Bieži kalps ar savu ģimeni. Grūti droši vien viņiem tur visiem bija sadzīvot visai ģimenei. Tēvs sapņoja, ka labi būtu uzcelt deputātnieku mājiņu. Tādas toreiz būvēja, bet kur nu. Visas ēkas vecas uz brukšanas robežas un koki vēl auga mežā. Tos tēvs taupīja, kad izaugs dēls, lai tas ceļ jaunu māju. Tēvs ļoti gribēja celt jaunu kūti vispirms, māte dzīvojamo māju. Pienāca 
karš
...
Par pirtiņu un pēršanos kā mazam bērnam gan nav palikušas nekādas jaukās atmiņas. Uz lāvas, kur mūs uzstūma ar labināšanu un pat ar bardzību, man tā vien likās, ka visi mati
ja kas sasitās. Tā kā šīs rotas drīkstēja apskatīt tikai Ziemassvētkos, prieks tās atkal ieraugot bija ļoti liels. Eglītes galā zvaigzne ar eņģeļa galviņu vidū. Uz zara dzeltenais stikla putniņš uz savas vienīgās drāts kājiņas, šūpojās pie katras vēja pūsmas. Vēl daudz citas skaistas lietas. Māte nopirka skaistas bārkšķainas konfektes, piparkūku zirgus un jātniekus, glazētus ar krāsainu cukura glazūru.
Eglīte pie petrolejas lampiņas gaismas izskatījās tik spoža un krāšņa. Sanāca visi saimes ļaudis. Dziedāja Ziemassvētku dziesmas. Bērni skaitīja dzejoļus. Visi saņēma kaut kādas dāvanas. Mazās Jirgensonu Silvijas matos, garajās bizēs rotājās košas lentes. Piegājusi pie eglītes viņa tā samulsa, ka sāka kašāt galvu un skatoties uz māti, paziņoja, ka nemaz vairs nevarot izturēt, kā tās utes kožot. Tikai lēnām pierunāta sāka skaitīt savu dzejolīti. Viņa bija mazāka par mani, un toreiz es labi izpratu, ka nu gan tā dara aplami.
Vismīļākā tomēr bija un palika mazā istabiņa. Tā visvairāk ir redzējusi mūsu bērnu priekus un bēdas. Šī istaba bija visgaišākā, vissiltākā. Te pa vienu logu ienāca rīta saule, vērdamās caur liepu zariem, vītenēm aizaugušajā logā, lai uz pusdienas pusi atkal paskatītos pa otru logu. Vecās dziļās mājas palodzes tika atvēlētas mūsu rotaļām. Lielajā istabā ar savām mantām un lellēm nedrīkstējām izvērsties. Tur uz loga stāvēja liels mirtes pods, no kura šad un tad tika nogriezts pa smaržīgam zaram, ja mūsu kaimiņu meitām uzradās vajadzība pēc līgavas pušķa vai vainadziņa.
Laumas un mana leļļu istaba stāvēja iekārtota uz kūts puses loga palodzes, pusdienas saules pusē. Katrai savā pusē. Baltas, koka leļļu gultas ar visiem piederumiem - segām un spilveniem. Palodzes vidū galds ar traukiem, kopējai lietošanai. Lelles māmuļas šūtas no drēbes un vates, četrstūrainu maisiņi ar piešūtām rundziņām rokām un tādām pat kājām. Kājās melni atlasa zābaciņi. Galvas no porcelāna, vienmēr smaidošas, zilacainas skaistules.
Vasarā palodzes bija platas, bet ziemā pieliekot otros logus, tās stipri sašaurinājās. Šādā šaurībā apgrozoties reiz es sadauzīju savas Vēras galvu. Asaras un bēdas, bērns pagalam. Māmuļa apsēja Vēras galvu ar kabatas lakatiņu. Pa laimi seja vēl bija palikusi vesela un izskatījās pavisam labi. No Limbažiem māmuļa solījās atvest jaunu galvu, bet tas nemaz nenotika tik ātri. Ar savu savainoto bērnu uz rokas dabūju pastaigāt diezgan ilgi. Beidzot atveda jauno galvu, bet tā izskatījās stipri vien mazāka. Laikam māte domāja, ka es atkal to sadauzīšu un tādēļ lielāku nav vērts man pirkt. Bet nu es pratu savu Vēru pažēlot un tāds atgadījums vairs neatkārtojās. To, ka viņas galva ir mazāka attiecībā pret rumpi, es tomēr stipri izjutu un šī kļūda stipri mani apbēdināja. Man viņa tik labi vairs nepatika. Šīs lelles, kad paaugāmies un sākām skolas gaitas atdevām 
Rīmeru
 bērniem.
Uz loga palodzes māmuļa vienmēr lika turēt zināmu kārtību. Kā visās saimniecībās un kā pie visām modes dāmām, pie mūsu lellēm tāpat saradās to mantu par daudz. Kārtībai bija jābūt, bet kur to mantu lai liek? Lauma visu pastūma zem manas Vēras gultas. Es bļaudama protestēju. Jutos izmuļķota. Liku lai Lauma ņem atpakaļ to bagātību, lai krauj zem savas lelles gultas arī. Labi, Lauma paņem visu zem savas Veronikas gultas un sāk lielīties, cik viņas lellei labi un mīksti gulēt. Gultai kājas nemaz pie zemes neskaras kā šūpoles. Es paskatos, tiešām, guļ kā princese un šūpojās. Padomāju, prasu atpakaļ. Es tomēr savai Vērai ar gribu tādas šūpoles. Lauma smiedamies man visu atdeva. Mazais mantrausis sakrāva atkal visas lupatas zem savas lelles gultas. Nu kā tad, gultas kājas atkal klabinājās pa gaisu. Paskatījusies uz savas lielās māsas smejošo seju un tikai tad sapratu,
resnāko baroklīti, ieliekot to starp pirkstiem, iešāva puķu dobē. Mēs samulsušas skatījāmies. Kad ciemiņš beidzot piecēlās un aizgāja citur, nopietni ķērāmies pie baroklīša izrakšanas. Tas mums nācās diezgan grūti. Laikam toreiz to spēku bija vēl pārāk maz. Ar šo mazo saulaino aplociņu arī saistās pirmās atmiņas par pagalmu. Mana atmiņa nezīmē plašu ainavu - kāds toreiz izskatījās pārējais pagalms. Tālām nebija atļauts iet un tur arī nemaz nekārojās iet. Pie virtuves durvju ieejas gulēja liels plats akmens uz tā, saules sasildīta, varēja jauki pasēdēt, vērojot daudzās bezdelīgu ligzdas mājas pažobelē. Sevišķi vasaras vakaros, kad kūts un klēts sarkanās mūra sienas tik košas atmirdzēja rietošās saules staros. Kūtī mamma ar tantiņu un meitām slauca govis. Es mīlēju tādos vakaros sēdēt uz lielā pakāpiena akmens, klausīdamās bezdelīgu bērnu miegainajā čirkstēšanā ligzdās. No tā laika ļoti mīlu bezdelīgas. Tās vienmēr man saistās ar miera drošības, varbūt pat laimes sajūtu. - Reiz sēdēdama un jūsmodama durvju priekšā, atkal baudīdama ierasto vakara mieru, atskatījos uz rijas puses pļavmalas grāvīti. Tur no purva malas cēlās balti miglas stabi. Man izskatījās, ka pie grāvīša miglā sēž balts tēls un viņam rokā pacelts koks. Saule bija jau gandrīz norietējusi, plaša sārta blāzma vēl sārtojās debesu malā. Nevar būt! domāju, jo tēvs vienmēr stāstīja, ka spoku nav. Ir tikai paša bailes no kaut kā nezināma. Katrai parādībai pamatā esot kaut kāds izskaidrojums. Paskatījos vienreiz - nu sēž! Otrreiz - sēž gan! Pablenzu aiz muguras, krēslainā priekšnamā, arī tas man izlikās pavisam baismīgs. Žigli piecēlos un tuntuļu tuntuļiem skrēju uz kūti. Vēlāk, kad māte ar slaucējām iznāca pie akas, es atkal paskatījos uz to pusi, kura mani tā bija izbiedējusi. Nu viss izskatījās
Migla bija kļuvusi biezāka vienmērīgāka un man blakus bija mana mīļā māte. Viņas tuvumā man vairs nekas nevarēja draudēt. Otrā rītā vēl bailīgi skatījos uz to pusi, grāvīti auga mazs krūmiņš, liekas vaininieks manās bailēs. Nezinu, cik nu varēja būt man to gadu. Pienākumi nekādi mani toreiz vēl nespieda.
Pagalma malā uz rijas pusi auga slaids, balts bērzs. Pie šī bērza bija izveidots zemē ierakts bagrabiņš [pagrabiņš], kur glabājās saknes, kartupeļi mājas vajadzībām. Uz šī pagrabiņa nedrīkstējām ne kāpt, ne iet, jo balkas esot satrūnējušas un mēs varot tur iegāzties. Man to nemaz ar negribējās, jo sievām kartupeļus lasot pavasarī tur ieskatījos, tumši, nepatīkami, nekā interesanta.
Mēs visi trīs augām, kā aug visi mazi putni savās ligzdās. Skati sāka vērties tālāk. Pasaule ar lokiem vien palika plašāka. Acis skatījās arvien tālāk. Prāti gribēja uzzināt vairāk, kājas tālāk aizskriet.
Vispirms jau mājas otrā - ziemeļu pusē. Uz to veda durvis no ēdamistabas, kā mēs saucām "parāždurvis". Ziemā tās silti sabakstīja, pieliekot dubultdurvis un pa tām maz staigāja. Vasarā turpretim tās bieži turēja pavisam atvērtas.  Nu tad nu bērni brīvi skraidījām pa mājas ēnaino pusi. Ziemā, vai agrā pavasarī uz dārzu varēja paskatīties tikai pa lielās istabas logu, kā tas dziļos sniegos iegrimis atpūtās. Pavasarī šis skats jau kļuva ļoti interesants. - Lielajā dzidrajā ābelē, durvju priekšā, atradās viena putnu māja. Nezinu kāpēc, bet vienmēr tur dzīvoja strazdi. Blakus otrā ābelē stāvēja vecs, paplucis būrītis. Šeit gandrīz vienmēr pa ziemu savācās zvirbuļi. Strazdam atnākot, sākās lielie kari, kurš nu būs stiprākais, kurš varēs palikt mājiņā. Savā starpā cīnījās arī zvirbuļu pašu ģimenes. Dažreiz šis cīniņš notika tik sīvi, ka cīnītāji nokrita no zara un cīnījās pat pa zemi. Ja uzvarēja strazds, tas tas visu zvirbuļa ziemas mājas pakojumu izmeta zemē, tā kā būrīti nekas nepalika no zvirbuļa smakas. Pēc
arī pie tā nopietni piestrādāja. Šad tad no rītiem varēja redzēt viņas nakts cīniņu panākumus, pienesumu bērniem. Mazie palaidņi ne vienmēr prata novērtēt mātes pūliņus. Viņiem labāk garšoja mūsu atnestie kārumiņi.
Kājas stipri piesizdama gāju iekšā klētī. Pār plecu atskatīdamās. Cik vien iespējams ātrāk metos ārā no krēslainās, vēsās klēts. Man nemaz nepatika tā ar saviem tukšajiem, nemīlīgajiem apcirkņiem. Klēts skaistums parādījās tikai rudeņos, kad rijā kā liela zemes bite dūca kuļmašīna un apcirkņi pildījās ar graudiem - rudziem, kviešiem, miežiem un auzām. Interesanta tā kļuva, kad tēvs kopā ar kādu puisi, grieza vētījamo mašīnu, lai atdalītu lielos graudus no sīkajiem. Kad paaugāmies arī mēs pēc kārtas vien šo darbu paspējām pastrādāt. Toreiz nebija kaltes un elevatori. Visus darbus paveica šeit pat klētī.
Lielā klēts māja dalījās trijās daļās. Vidū klēts, vienā galā kalpu klētiņa, otrā vāgūzis. No vāgūža un klēts es visvairāk baidījos, kad krēslainā vakarā man lika aiziet un aizslēgt uz nakti klēts durvis. Izpildījusi pienākumu rikšiem vien skrēju uz mājām, atpakaļ neskatoties. Toties dienā tur bija jauki. It sevišķi 
sevišķi
 saulainajā klēts nojumē.
Tēvam braucot uz Limbažiem ar jauno zirgu Diksi gadījās nelaime. Diksis izbijies un trakojot salauzis mūsu "glaunos pederratus." Tēvs pēc lauksaimniecības žurnālā noskatītiem ieteikumiem, bija iztaisījis divričus. Ar tiem bija domāts vest pienu uz Umurgas pienotavu, bet tad tie palika vienīgi izbraucamie rati, jo "pederratus" izrādās vairs tik viegli nevarēja salabot. Šie divriči izrādījās ļoti viegli un parocīgi. Un kas tie bija par ratiem mūsu bērnu acīs. Sevišķi, kad tēvs tikko tos iztaisīja, no svaiga koka, dzeltenā krāsā. Māmuļa no sākuma ļoti dusmojās, ka "glaunie" vāģi sadauzīti un jābrauc ar tādu "kibitku" kā nevienam. Vēlāk laikam pierada un brauca it priecīgi. Citas izejas jau viņai nebija.
Jauno skaistos divričus tad nu mēs bērni apsēdām ar savām rotaļām. Sēdējām tur cauras dienas pusdienas laikos un spēlējām laupītājus - Janci un Silviju. Parasti rotaļas izvērtās tā - Mēs Lauma, Jancis un es braucām. Silvija tāda pat maza kā mūsu brāļuks bija tie laupītāji. Viņi mums uzbruka ar kokiem rokā šauj uz mums. Mēs viņiem pa jokam sviežam it kā kādas dūmu granātas acīs, kliegdami "Bumbiņa acīs, bumbiņa acīs!" Par tādām bijām saklausījušies. Un tad metāmies bēgt. Mazie dzenas mums pakaļ. Lielie aurodami pa priekšu. Apkārt mājai pa pagalmu. Iznāca māmuļa un ļoti nopietni sabāra visus, ka neļaujam strādniekiem atpūsties diendusā. Ja ne, nē! Devāmies aiz dārza, uz kviešu lauku. Tur slēpšanās vēl jaukāka. Kvieši labi noauguši, pāri mūsu galvām. Taisījām tur mājas un ceļus. Ar vārdu sakot - rotaļas gāja jaukas. Ātrāk no diendusas uzcēlies, to padzirdēja tēvs. Viņš ļoti saniknots, par savu sabradāto kviešu lauku, pienācis lauka malā, pamatīgi uz mums sakliedza. Bailēs drebēdami nelīdām nemaz laukā no kviešu lauka, jo pēkšņi paši sapratām, cik dumji esam uzvedušies. Tēvs saskaities aizgāja, nemaz mūs nemeklēdams. Laikam gan nemaz negribēdams mūs atrast. Tikai nopietni apsolīdamies, ka vakarā noteikti dabūsim ar "šķesti". Tas bija viņa parastais solījums, mums bērniem, ja darījām palaidnības. Vakarā ar to šķesti nemaz nedabūjām. Bija tikai nopietna saruna par kviešu lauku un maizītes svētumu. Ar to pietika un kviešu lauks, es domāju mums visiem uz visiem laikiem kļuva svēts un neaizskarams. Tad lēnām šī rotaļa norima. Divriči no biežās braukšanas vairs nebija tik skaisti un pievilcīgi rotaļām.
Bija vēl citas palaidnības, ko sadarījām pie klēts. Vāgūža durvis vienmēr stāvēja atvērtas vaļā. Tā dziļākā stūrī, visu aizmirsta atpūtās veca baronu
Noklausījusies pa radio žurnālista Hānberga aicinājumu, katram rakstīt piezīmes par savu dzīvi. Ne jau tūlīt grāmatas rakstīšanai, bet tāpat, savai ģimenei, palicējiem. Arī mana mazmeita Lauma kādreiz, kad es stāstīju viņai šo to par savu bērnību, mani uz to skubināja. Nu tad nu es ķeros pie darba, jo ko gan lai visu garo laiku darītu veca nekam nevajadzīga sieva. Piedodiet mani palicēji, manas valodas un pareizrakstības kļūdas. Tās izlabojiet paši Jūs cerams, visi būsiet izglītotāki par mani, vismaz es tā ceru.
Šie "Atmiņu zīmējumi" veltīti galvenais manai lielajai klausītājai, manai mazajai, mīļajai mazmeitai Laumai. - Varbūt arī citiem, kuri gribēs tos lasīt.
Mana bērnība, kā ziniet, pagājusi "Selkuļu" mājās. Tagad aizbraucot uz turieni kopā ar jums visiem, staigāju un brīnos, vai tiešām šis vējainais kalns ir mans saulainais pērklis [perēklis], kuru vienmēr domās saucu, pēc bērnībā lasītās mīļās grāmatas - "Saulainais pagalms".
Daudz kas vēl tur ir tāpat kā agrāk - Tur samanāmi vēl vecie mājas pamati. Tur kūts, kurā piedzīvoti tādi mazi mīļi prieki, tiekoties ar kumeļiem, teļiem un jēriem. Brīžiem, kad uzgriezta mugura drupu kaudzēm, tā vien šķiet, ka atskanēs kāda mīļa balss, kura sauks: "Nu pietiks strādāt! Nāc mājās, mēs tevi gaidam!" Tik paceļot galvu atkal redzams - tik daudz kā trūkst. Nav vairs baltās bērzu birzes, kura tā mirdzināja baltos bērzu stumbrus aicinādama tur ieskriet mazo ganu meiteni. Atlaižoties sūnās varēja skatīties uz vēja dzītiem baltiem mākoņiem, zili zilās debesīs, uz bērzu slaidajām galotnēm, kuras viegli šūpodamās grima tajās. Nav vairs divas pašas dižākās liepas, kuru zaros tika kārtas šūpoles un kopā ar kalpa Jergensona bērniem vadītas jaukas pusdienas laiku stundas. Nav baltā slaidā bērza pagalmā un zaļā maura mājas priekšā. Nav vecā pīlādža, bet labi - viņa vietā
Saprotams Lauma un es nepavisam negribējām palikt vienas patumšajā virtuvē. Māmuļa, lai mēs neuztrauktos, ka viņa aiziet tālu un drīzi būs atpakaļ, uz virtuves grīdas atstājusi vējlukturi. Pieteikdama, lai godīgi sēžam plīts priekšā un gaidām viņu atnākam. Sēdējām, bet gaidītājiem vienmēr laiks iet lēni, kur nu vēl tādām knīpām kādas bijām mēs. Lauma izdomāja, ka jāiet mammu meklēt. Es arī gribēju iet, bet Lauma mani bargi noraidīja. Viņa iešot tikai viena. Māte droši vien esot kūtī. Vecākā māsa manā bērnībā vienmēr bija autoritāte un es paklausīju. Nepatika nu gan man palikt vienai, bet ko lai dara. Lauma paņēma lukturi un aizgāja. Ar pūlēm pārkāpdama augsto slieksni un ar visu lukturi devās ceļā. Māmuļa kāpdama no mājas augšas pēkšņi pamanījusi, ka tā zema uguntiņa dodas pa ceļu uz kūti. Nometusi drēbes tā steigusies tai pakaļ. Kā tad. Pa celiņu ar lākturi [lukturi] rokās, kas aizķerdamies velkas pa zemi, pie sevis kaut ko purpinādama devusies viņas vecākā, gudrākā meita.
No toreizējās virtuves palicis tik dzirnakmens, kas stāvēja virtuves vidū - klonā. Uz tā toreiz tika skaldīta malka. Senākos laikos gan tas liekas kalpojis kā maltuves pamats.
Vienu no varoņdarbiem, ko šad un tad pie mums pieminēja smiedamies, Lauma paspējusi izdarīt tad, kad es pat pasaulē vēl neesot bijusi un tādēļ nevarējusi piedalīties. Māmuļa biezpienu sildot sulas tecinājusi mazā koka vanniņā, kurā bērnībā tikām mazgāti visi bērni. Kamēr māte iznesusi no virtuves biezpienu, Lauma paspējusi iekāpt vanniņā lai nomazgātos. Viņa ļoti mīlējusi mazgāties, plunčāties ūdenī. Šoreiz tik aizmirsusi novilkt zābakus un kleitu. Atnākot atpakaļ, tik māte ieraudzījusi, cik jauki meita mazgājās.
Daudz darbu virtuvē vēl paspējām kopīgi pastrādāt. Reiz, kad māmuļa ar tantiņu izgāja rudenī
runkuļus raut, netālu pie mājas. Lauma un es izdomājām, ka labi būtu pa prieku viņām izcept pankūkas. Ārā nepatīkami līņāja lietus. Uz lauku līdz netikām ņemtas. Samedījām pankūkām miltus, izrādījās - rudzu miltus. Iejaucām ūdenī. Mīkla gatava. Galvenā darītāja bija Lauma, es tāpat palīdzēju ar padomiem un šo to padodama. Brālis toreiz vēl pie lielas teikšanas netika laists. Ķērāmies pie plīts kurināšanas. Kā daudziem bērniem bēdīgi ir gājis šādos gadījumos, aizmirsām attaisīt aizbīdni - "šīberi" - kā mēs saucām. Pūtām, pūtām, kūrām, kūrām - uguns kā nedeg tā nedeg, tikai dūmi griezās pa virtuvi. Panna sen uzlikta uz plīts, pankūkas uzlietas, tik uguns sasodītā nedeg. Pelnos nosmulējušās, sasarkušām acīm, dūmainā virtuvē mūs ieraudzīja ienākušā māte, kura bija atnākusi paskatīties ko darām. Tā tas beidzās. Labi, ka tā. Nedaudz pabāra tas arī viss.
Tīri brīnums, cik daudz var pastāstīt par ķēķi. Un tas jau vēl nav viss. Vēl varētu stāstīt par maizes abru, kurā ar baltu drāniņu apsegta rūga rupjā maizīte. Tur, ja pabāza klusām pirkstu, varēja nogaršot saldeni skābo rupjmaizes ieraugu. Vēl māla tējkanna uz plīts stūra, no kuras vienmēr varēja padzerties, ja slāpa. Tā dažreiz saplīsa un tad tās vietā ieradās atkal jauna, vēl skaistāka. Mana pirmā iepazīšanās ar keramiku. - Tad skābā piena kanna kaktā, no kuras tantiņa vasarās launaga laikā pasmēla gardu gabalā sarūgušu vājpienu. Pārkaisot ar cukuru tas bija liels gardums. Vēl daudz mazu mīļu sīkumu atmiņā no vecā patumšā ķēķa.
No virtuves uz ēdamistabu veda durvis. Šai istabā pie vienas sienas liela oša koka bufete ar ķirmju saēstām kājām. Tur tika glabāts viss ēšanai nepieciešamais - no traukiem līdz maizei. Aiz tās kaktā durvis uz pieliekamo ar plauktiņiem, podiem un kannām, kur katrā rudeņos tika salikts kas garšīgs. Pie pieliekamā no ārpuses aizmūrēts lodziņš, aizvilkts ar baltu drāniņu. Uz tā mūžīgs paniņu pods. Pie tā
tad jau bija pavisam pelēkas, tumšas, rudenīgas, bieži vien bez saules un gaišuma.
Pēc vecmāmiņas aizbraukšanas drīzi vien pagalma izskats tika mainīts. Tēvs pēc lauksaimniecības žurnāliem izplānoja jaunu pagalma iekārtojumu. Izveidoja jaunu izbraucamo ceļu. Pie āra durvīm nu lepojās jaunas platas, no visām pusēm uzkāpjamas, baltas dēļu trepes. Kamēr trepes vēl bija jaunas un skaistas arī te mēs atradām vietu savām rotaļām. Novietojām sienmalē leļļu koka gultiņu, tajā ievīstījām savu runčuku "Čeilīti", Boltes madāmas pirmdzimto dēlu. Viņš ārkārtīgi apmierināts tur gulēja, smīdinādams visus pa trepēm nācējus. Ja kāds nekaunīgi to aiz auss paraustot viņu no turienes gribēja izvilkt tas īgni atgaiņājās ar ķepu un gulēja tālāk. Izgulējies viņš apsēdās uz gultas un gaidīja, kad mēs to izcelsim un sauksim uz citam rotaļām.
Vēlāk mūsu pagalmā slējās arī karoga masts. Kad pirmo reizi tik augstu, tik brīvs pavasarīgajās, zilajās debesīs plandījās Latvijas karogs, tas bija tik skaisti. Es jutu tādu kvēlu prieku un mīlestību, pret šo karogu, pret savu Latviju, māju un savējiem. Žēl, ka tik šim karogam nebija lemts vairs ilgi plīvot. - Nāca četrdesmitais gads - baigais gads, kad tēvs teica, ka karoga kāts esot sapuvis, varot nokrist, tādēļ to nozāģēja. Sarkanais karogs, pēc pavēles, ka tam jābūt izliktam, atkal tik iebāzts mājas augšas lodziņā. Pēc tam "vācu laikos", laikam karoga vispār nebija - neievēroju.
Līdz ar pagalma pārveidošanu tika nojaukts arī mazais pagrabiņš mājas priekšā. Mājas galā, kur 
tad
 atradās mūsu namiņš, sāka rakt jaunu bedri. Tās malas bija lipīgas, glumas no izmestās mālainās zemes. Gandrīz vienmēr šai bedrē turējās salijis ūdens. Skatoties pa mazās
istabiņas 
vītenīšiem
 aizaugušo logu, bedres ūdens tik spoži vizēja, mezdams saules zaķīšus uz sienām. Kādu dienu, kad bijām izlaistas abas ar Laumu pastaigāties, mūsu zināt kāre novedusi mūs bedres malā pie jasmīna krūma. Esot metušas konfekšu papīriņus ūdenī. Tā tika stāstīts. Man paslīdējusi kāja un es iekritusi ūdenī, bedrē. Es pati gan šo kritienu galīgi neatceros. Atminos kā pa miglu, ka ļoti raudāju, par visu satraukumu, kad māte mani uz ceļiem uzlikusi tīrīja dubļus no mutes un lika spļaut visus netīrumus laukā, ko biju sarijusies.
Šai gadījumā nāve man bija pienākusi ļoti tuvu, jau otro reizi manā mūžā. Tikai pateicoties savas lielās māsas saprātīgajai rīcībai, kura nezaudēja galvu, nepaslēpās bailēs no rājiena, kā to bieži tādos gadījumos dara bērni, bet aizskrējusi pie mammas un šausmās paziņojusi: "Māsiņa bedrē!" Izskrējusi māte ar meitu, kura istabā mazgājusi grīdas. Kamēr māmuļa vēl domājusi, pa kuru malu ielēkt mālainajā bedrē, meita Olga nedomādama ielekusi gar mālaino bedres malu un izvilkusi mani - Tātad, liels paldies manai māšelei Laumai un šai Olgai. Reiz kara laikā, kad Rīgā bija grūta iztikšana, viņa bija atbraukusi pie mums. Atveda krūzītes, no kurām vēl tagad dārzā es dzeru. Es tiku stādīta viņai priekšā. Nezinu kāpēc jutos it kā vainīga un man bija neērti.
Zinību aplim palielinoties, nākošais ceļš veda uz kūti. Tur nu atradās dažādi brīnumi, vismaz man tā toreiz likās, par kuriem varētu stāstīt vēl un vēl. Vispirms tantiņas stāsti, atnākot no kūts pavasara rītos, kad paši vēl tur negājām, vai kādreiz, kad slimojām un netikām uz turieni, tantiņa sev azotē, kažociņā satītu atnesa mums parādīt kārtējo, atskrējušo jēriņu. Ak, lielie prieki,
Kāds cilvēks pazaudējis savu galvu šeit, neticis pētīts, kāpēc tikai galva? Vai tā savas zemes aizstāvēja, vai ienaidnieka galva? Vai muižas vagara nosista strādnieka galva? Visa mūsu zeme pilna ar nezināmiem kauliem, ar dzīvotām  un nedzīvotām dzīvēm.
Mums bērniem šeit bija aizliegts vieniem nākt. Neskatoties uz visiem noliegumiem un bailēm, tomēr reiz bijām spiesti pārkāpt šo aizliegumu. - Reiz pusdienas laikā saņēmām dūšu un tur gājām.
Lieta tāda, ka dzirdējām tantiņu stāstot tēvam;
kaķenītei Boltei esot bērni, laikam vecajā rijā. Lai nu novācot, kur gan rudenī tos likšot kas gan tik vēlā laikā vairs vēlēšoties ņemt mazus kaķēniņus. Bija vasaras beigas. Labība nokulta. Pie rijas stāvēja daudzas lielas salmu kaudzes, kuras nebija saliktas šķūnī. Tur vajadzēja atstāt brīvu vietu lauksaimniecības mašīnām, kuras tur novietoja pa ziemu. Gar vienu šķūņa malu tomēr bija nolikta salmu 
slikte
, uz tās vienīgi varēja būt tie kaķēni. Tēvs visā visumā bija maigas dabas cilvēks, bet viņam kā mājas saimniekam nācās paveikt šos melnos darbus. Liekas, tas viņam ļoti nepatika. Un tā tajā pašā dienā un brīdī viņš tur neaizgāja. Pie lietas ķērāmies mēs - uz karstām pēdām. Zinādami, ka kaķēniņus, kad viņi būs paaugušies, ar vaļējām acīm, tos neviens vairs neaiztiks. Uzdevums vienkāršs - Atrast kaķīšus un paslēpt tos, kamēr tie paaugās. Par tālāko nedomājām, kur viņus liks. Lai dzīvo visi mūsu mājās, būs jautrāka dzīvošana. Bolte mums ļoti uzticējās. Laikam nojauzdama labos nodomus, kad mēs to pabarojām un nolikām uz rijas ceļa, viņa steigšus devās turp. Atlika tikai sekot. Uzkāpusi sliktē tā aizveda mūs uz pažobeli, kur gulēja veseli seši mazulīši. - Balti, melni, raibi, un tik skaisti ņaudīši. Ātri noturējām apspriedi. Nolēmām tos paslēpt salmu kaudzēs. Kaudžu vidū, nepieejamākā vietā izrakām aliņu, kurā ielikām mazos kaķa bērnus. Bolte uzticīgi mums sekoja mūsu izvēli atzina pilnīgi pieņemamu. Palika mierīgi guļot ar saviem mazuļiem.
Vēlāk dzirdējām, ka tēvs stāstīja: viņš esot izmeklējies nevarot atrast, kur Bolte bērnus apslēpusi. Mēs klusējām un izlikāmies neko nezinām. Šad tad klusām pa pusdienas laikiem aizskrējām paskatīties, kā mūsu lolojumi jūtās.
Kādu vakaru, kad pie pienmājiņas kāsām pienu, uz savu kārtējo piena bļodiņu ar putām, Bolte bija nolēmusi atvest visu savu saimi. Mammai un tantiņai par šausmām, bet mums par lielu prieku, kaķenīte nāca pa rijas kalniņu atskatīdamās, reizēm apstādamās, ņurkstēdama, saukdama tai sekot visus savus sešus bērnus. Tie viņai, cik nu katris spēja raiti sekoja. Beidzot viss jauki beidzās. Netikām pārāk rāti. Noteica nu gan: "Ak, tu palaidņi, jūs jau laikam viņiem palīdzējāt!" Mēs priecīgi izstāstījām, ko viņu labā bijām darījuši. Kaķēni palika dzīvot pienmājiņā. Saulītē tie visi spēlējās palēkdamies un kūleņodami. Cilvēki garām braucot tos bija ievērojuši un visus paņēma audzināšanā uz dažādām mājām. Viens vienīgs, pats skaistākais balts runcis palika pie mums pašiem dzīvot. Viņš nodzīvoja ilgu mūžu, te klaiņodams, te atkal atgriezdamies. Bolte tam lielam slīmestam pat pienesa pelītes, kad viņas bērneļi kārtējo reizi bija pazuduši. Ne katrreiz to nosargāt. Beidzot runcis vairs nepārnāca no saviem klaiņojumiem. Vai nu sveši suņi vai lapsas to bija satikušas. Pārāk skaists un tālu mirdzošs bija viņa baltais kažoks.
Vēlāk, kad es un Lauma jau dzīvojām Rīgā un brālis palika vienas mājās, kaķenītes bērni pazuda arvien biežāk. To redzēdama tā reiz sadomāja, ka vislabākais būtu, ja viņa bērnus laistu pasaulē tieši brāļa gultā. Viņas uzticība, mums bērniem, bija tik liela. No šī gudrā pasākuma gan nekas nebija iznācis. Brālis stipri satraucies. Piesteigusies tantiņa un kaķenīti aiznesusi uz kūti, kur atkal bērneļi pazuduši. Tā kā baltais runcis, viņas palaidnīgais dēls bieži vien atradies savās apgaitās, tad Bolte vismaz brāli apgādājusi ar savam noķertajām pelītēm. Tikai viņš arī
maigi ņēma tos aiz 
feino
 galiņu un kratīja sev mutē. Vai kādus viņš nopelnīja! un ar slotas kātu tika izvadīts.
Visi lielie pīrāgu un baltmaizes cepšanas darbi tik veikti īstajā virtuvē uz baltā koka galda, kurš vienmēr sestdienās tika noberzts ar vīšķi vai birsti kā mirdzēja vien. Šis galds stāvēja pie loga uz kura platās palodzes, kā jau visās toreiz pieklājīgās mājās, auga kupla ar rozā ziediem ziedoša ģerānija, vēl vecāsmātes stādīta.
Pie virtuves galda ēda saimes ļaudis, meitas un puiši. Pēc vecāsmātes aiziešanas māte ieveda savādāku kārtību - Mēs visi mājas iedzīvotāji sākām ēst pie viena galda - ēdamistabā. Visnozīmīgāko vietu virtuves kaktā ieņēma plīts. Tā bija samērā liela, augsta ar platu virsmu un varenu krāsns muti, bez kādām durtiņām un režģiem. Pie šīs plīts krāsns ir pavadīti man neaizmirstami mirkļi. Sevišķi vakariņas vārot. Ziemas un rudens vakaros, kad ārā ātri satumst ir auksti un nemīlīgi, tupējām krāsns priekšā un ar lielu atbildības sajūtu kurinājām plīti, pēc māmuļas norādījumiem. Lielāko tiesu kurinājām žagarus, jo tēvs ļoti taupīja mežu, lietojot malku pēc iespējas mazāk. Taupīja it kā lai būtu lietas koki jaunajām ēkām. Kā vēlāk izrādījās, taupīja, lai jaunsaimniekiem vairāk būtu malkas un nebūtu jākurina žagarus, kad mežu mums atņēma.
Tantiņa ar meitām kūtī kopa lopus. Tēvs ar puišiem arī kaut ko vēl darīja. Māte vārīja vakariņas. Viņai bija skaista balss. Savos jaunības gados tā ar savu vecāko māsu Martu uzstājušās ar duetu, dziedot gan tikai uz lauku skatuvītes, Alojas skolā. Kad neviena nebija mājās, kā tikai mēs bērni, māmuļa dziedāja. Tās bija īstas dziedāšanas stundas. Nekas netika uzspiests un mācīts. Dziesmas iemācījāmies tāpat, līdzi dziedot. Dziedājām no sirds, kā nu katram skanēja. Nezinu, kā no malas izklausījās šis ansamblis. Sirdī šie mirkļi iespiedušies ar sevišķu mīļumu.
Es nebiju sevišķi asprātīgs bērns. Man visu vajadzēja lēni un nopietni apdomāt. Tad nu dziedot gadījās šis tas jocīgs. Ilgi nevarēju nekā saprast, kā tas tur vienā dziesmā sanāk - Laivizina strauta viļņi nenelietis tēva dēls. Domāju, domāju, kā gan tur varētu būt, par ko tur īsti dzied. Kautrējos parādīt, ka esmu tik dumja, bet beidzot nenocietos un pajautāju mātei. - Kas gan ir tas "nenelietis" un "laivizina". Māmuļa pasmējās un man visu paskaidroja. Es dziedot biju savienojusi vārdus un tāpēc man viss bija sanācis tik jocīgi.
Ar šo nesaprašu un izgudrojumiem man vienmēr radās problēmas. Kādreiz man vajadzēja mācīties uz Ziemassvētkiem dzejoli. Man liekas, tas bija pirmais dzejolis manā mūžā. Tas skanēja - "Es esmu mazs, kungs stāv man klāt, un šķīsti manu sird' un prāt'!" Vissarežģītāk izklausījās noslēgums: "Lai varu debess godā mist." - Mist, tas izklausījās pavisam jocīgi. Tādu vārdu ikdienā nelietojām. Kāpēc gan tāds mist, tad jau drīzāk krist - skaidri un saprotami. To, ka debesis ir kā augsta, zila bļoda pār mums visiem, tas nu pavisam saprotams. Laikam pareizi būtu, ka varam debess godā krist. Tā nu es turpat plīts priekšā tiku apmācīta un es māmuļai noskaitīju, tā kā domāju - pareizāk. Māte no sākuma pasmējās un izlaboja. Lika skaitīt atkal, bet dzejolis nonācis līdz tiem debesu godiem, atkal iznāca tāpat. Pārāk dziļi šīs domas izrādījās iesēdušās manā galvā. Beidzot mātei vairs nebija pacietība. Viņa pavisam bargi mani izsauca un pateica, ka no Ziemassvētku rūķa nedabūšot nevienu dāvanu, ja tā turpināšot. Tas nu bija pavisam briesmīgi. Durvis uz mazo istabiņu stāvēja atvērtas. Nemaz pat nebaidīdamās no tumsas, klusu ievilkos tur, un apsēdos uz mīļā siltā mūrīša. Dziļās bēdās pārdomāju savu grūto likteni. Zināju jau rītu vai parīt būs Ziemassvētki un es muļķe nevaru iemācīties, šo sasodīto pantu. Tās laikam bija manas
kad tas nolikts uz grīdas stāvēja uz savām vēl diezgan vārgajām kājām un brīnījās.
Gadījās arī daudz bēdīgi notikumi, kad kāds jēriņš slimoja. Parasti to atnesa mājās, guldīja uz mūrīša, bet bieži nekas nelīdzēja, tas tomēr nobeidzās.
Dažreiz cūkai gadījās vairāk sivēniņi, kā viņa spēja pabarot. Tie tika atnesti uz māju. Ielika lielā groziņā, kas agrāk bija kalpojis par veļas grozu. Un nolika to plīts priekšā. Viņus baroja no pudelītes. To darīt atļāva mums bērniem, pat uzlika par pienākumu. Ne vienmēr visus siventiņus izdevās izaudzināt. Mājās atnesa tos vārgākos, tādēļ lielākā daļa no tiem nobeidzās. Iepazinām nāvi, kad mazie iemīļotie dzīvnieciņi, neskatoties uz visām pūlēm, tomēr negribēja dzīvot. - Reiz izdevās mums izaudzināt siventiņu. Labi kopts un uzraudzīts tas vienmēr izskatījās tīrs, rožains un balts. Nosaucām to par Baltucīti. Citi sivēni viņu vairs negribēja pieņemt, tādēļ to vajadzēja audzināt atsevišķi. Baltucīša bērnība pagāja ļoti jauki. Vispirms mājā, grozā - mīlēts un uzraudzīts. Pavasarī, kamēr vēl tas bija mazs, viņš brīvi skraidīja pa pagalmu. Tecēja tantiņai nopakaļ kā sunītis, kad viņa staigāja no klēts uz kūti un citur. Vēlāk to ielika būdā un to sagaidīja visu sivēnu liktenis. - Rudenī aizgājām uz kūti no tā atvadīties. Ielējām pienu silītē, pakasījām sānus. Tad viņš tūlīt labprāt laimīgi un laipni rukšķēdams apgūlās, nemaz nenojauzdams drīzo galu. Raudājām, bet gardumus, ko deva Baltucītis notiesājām ar lielu apetīti.
Man vienmēr bija ļoti skumji, kad vajadzēja nokaut vai pārdot kādu no iemīļotajiem mājas dzīvniekiem. Būdama pavisam maza, dzirdot kaucot kārtējo nelaimīgo, stāvēju gultā, pieķērusies gultas galam un rūgti raudāju - jautājot: "Kāpēc kauj cūciņu nost? Cūciņu vajag paijāt, cūciņu vajag mīļot!"
Toreiz vēl mans bērna prāts nesaprata pasaules cietsirdīgo kārtību. Vēlāk dzīve iemācīja saprast ne to vien.
Par kūti varētu stāstīt vēl un vēl. Pie
kūts vēl pienāksies atgriezties manā stāstījumā vēlāk. Šie dzīvnieki toreiz bērnībā skatīti kā mīļi draugi atgriežas pie manis vēl tagad, bezmiega naktīs, kad gribas aizbēgt no visa, no sevis, no savām domām.
Govis skatās manī draudzīgi ar savām neizdibinājomi [neizdibināmi] noslēpumainajām, tumši zilajām, mierīgajām acīm. No viņu miklajiem purniem gremojot nāk zāļu smarža. Es domās apstaigāju viņu rindas, atceroties katras ragu izliekumu, krāsu, skatienu.
Ritas Rūka
 ar savu 
Cirtiņu
 ēd no manām rokām atnestās maizes garoziņas. - Domās glāstu zirgu krēpes un pieres, atceroties katru baltumiņa liekumu uz tam. - Toreiz mums nebija televīzija, nebija kompjūteru spēļu, kur pavadīt laiku. Apkārt tikai dzīvā daba ar savu labestību.
Pa ceļam uz kūti vidū atradās pienmājiņa, kura vēl tagad stāv atjaunota. Toreiz nebija piena dzesētāji. Piens alumīnija kannās tika atdzesēts ūdenī, pienmājiņas cementa bedrē, kur pa koka reni no akas to izpumpēja. Tas viss bija roku darbs un nemaz nebija viegls, jo katrreiz ūdeni pumpēja svaigu un aukstu. Sasilušais ūdens, izraujot kastes apakšā tapu tika novadīts uz dārzu. - Agrāk aka lepojās ar garu, augstu svirksteni, spaini un koka grodēm. Akas 
lūka
 bija vaļēja un mēs, bērni, tur pat tuvumā nedrīkstējām rādīties. Mamma un tantiņa mūs biedēja, ka akā dzīvo "akas vecis", kurš var bērnus tur ieraut. Vismaz es tam ticēju un no tā ļoti baidījos.
Vēlāk pārtaisot pagalmu pārmaiņas skāra arī veco aku. Svirksteni noņēma, iekārtoja pumpi. Koka grodes nomainīja cementa gredzeni, kurus turpat pagalmā meistari izlēja. - Nu "akas vecis" tika ieslēgts zem vāka un nemaz vairs bērniem nevarēja neko kaitēt.
No grantētā pagalma kalniņa lietus izskaloja jaukas baltas smiltis, sanesdams tās šeit pie akas. Izveidojās brīnišķīgs rotaļu laukums, kur vasarās, pēc lietus varējām celt pilis, vaļņus, mājas un dārzus.
vienmēr, it sevišķi vasarās, veldzējās tēvs, tāpat arī pārējie no ģimenes.
Istabas vidū, pretim durvīm, liels ovāls ēdamgalds. Cik daudz gan dažādus cilvēkus šis pieredzēja un visus paēdināja. Tur ēdām paši visa ģimene, tur saime, tur kara laikā ēda gan ienākušie karavīri, bēgļi, vāciešu saņemtie krievu gūstekņi, kuri pie mums kādu laiciņu strādāja. Ēda vācu karavīri, kuri uz laiku uzturējās it kā atpūtā pie saviem nodzītajiem armijas zirgiem. Šeit parasti pasēdēja tēvs ar pēkšņi parunāties ienākušu kaimiņu. Un kur tad lielās rudens kulšanas talkas, kad visa istaba dūca no priecīgiem, smejošiem cilvēkiem. Dažreiz 
Rīmeru
 un 
Pennas
 meitas atnāca pie tantiņas kārtis zīlēt, vai arī tāpat ķekatās, pēkšņi pieklauvējot pie dārza durvīm. Gadījās pat gailis ieradās šeit likteņus izšķirt, izzīlēt. Pat mūsu Boltes madāma vasarā, ja durvis vaļā pamanījās uz brokastīm saklātā galda. Viņa gan ļoti godīgi vienmēr piesēdās pie rupjmaizes šķīvja, galda vidū nevis aizdara traukiem. Gaļu tā pati sev prata pielasīt. Tikai dažreiz, kad pārāk kairinoši bufetē smaržoja kādreiz izcepts cepetis, tā neizturēja un ielīda tur ar ķepiņu attaisīdama durvis. Tad tik viņas melnā aste nodevīgi locījās aiz bufetes durvīm, parādīdama visiem, kuri ienāca ēdamistabā, kas saimnieko skapī. - Bolte ļoti jauki prata atvērt pat visas istabas durvis, uzlecot uz durvju roktura. Šo prasmi viņa pati bija novērojusi un iemācījusies. Neviens speciāli viņu uz to nedresēja. Kādreiz vakaros, kad vēlāk pakavējāmies pie galda, viņa tā prata mūs izbiedēt, negaidot atverot durvis uz satumsušo, melno pagalmu. Kad izbijušies visi ieplestām acīm skatījāmies, kas gan mūs traucē tik vēlā vakarā, kurš tur ienāks, Bolte nolēca no roktura un paceltu asti laipni piebiedrojās mūsu kompānijai.
Vienā kaktā ēdamistabā stāvēja lepnā, baltā podiņu krāsns. Tā apsildīja arī lielo istabu.
Šeit rudeņos mamma "brendelēja" - tā toreiz teicām, - cigoriņus un graudus, tos sagrauzdētus samala un salika burkās ziemas kafijai.
Sienā uz virtuvi, abās pusēs durvīm bija iemūrēti dažādi 
nisīši
. Šeit ziemās parasti salika malku, baltās krāsns kurināšanai un iekuriem. Visa istaba tad rūgteni smaržoja pēc sveķiem un meža.
Tālāk varam ieiet lielajā istabā - zālē. Būdama ziemeļu pusē tā izlikās it kā nopietnāka. Rīta puses logs stipri aizaudzis ar vīnstīgām. Rīta saule tik pavasara rītos un vasarās iespīdēja cauri tām istabā. Te atradās pie sienas skaistais uzvelkamais sienas pulkstenis ar koka izgriezumiem rotāts. Stundas paziņodama, pa izrotātām durvtiņām [durtiņām] vienmēr izliecās dzeguze, lai paklanīdamās nokūkotu vajadzīgo stundu skaitu. Durvis aiz viņas atvērās un aizvērās vienmēr, cik daudz reizes vajadzēja katrā reizē.
Šajā istabā saimes ļaudis nāca saņemt savas algas, un visus aprēķinus, pie tēva melnā galda kurā glabājās visi svarīgie dokumenti. Te uzturējās pārraugs, kurš ik mēnesi ieradās mūsmājās ganāmpulka pārbaudei. Sēdēja pie melnā galda un rakstīja savās lielajās grāmatās. Sevišķi mums bērniem gaidīts un mīļš bija pārraugs Trape. Brīvajos brīžos viņš vienmēr aprunājās ar mums. Visvairāk gan laikam viņu mīlēja brālis. Ar lielu interesi noskatījāmies, kad izņēmis no savas lielās līdz atvestās pārrauga koka kastes, dažādas kolbas un ķimikālijas, viņš gatavoja analīzes par ganāmpulku. Tā bija jauka pārmaiņa toreizējā vienkāršajā ikdienā.
Lielo istabu visvairāk sākām novērtēt, kad paaugāmies. Vienu istabas stūri aizņēma veclaicīgas klavieres. Tēvs kādreiz bija mācījies spēlēt pēc notīm. Svētdienas rītos viņš mīlēja paspēlēt korāļus. Uzlicis lielo nošu grāmatu sev priekšā, acenes uz acīm tā viņš tur cīnījās ar šīm klavierēm. Sastrādātie, platie pirksti vienmēr centās viena kauliņa vietā uzsist divus vai vairākus un tad nu šī muzicēšana
cīņas pat varonis sēdēja pie būrīša un dziedāja! Mēs bērni vienmēr aiz loga skatījāmies, kurš uzvarēs? Kurš vasaru dzīvos būrītī, vai zvirbulis, vai strazds?
Tā tas vilkās līdz četrdesmitā gada bargai ziemai, kad visas ābeles izsala. Dārza vairs nebija. Palika tik atvase no ābeles, zem kuras guļ mūsu uzticīgā sunīta Neda. - Vēl atvases no ābeles, kur vēl tagad ēdam ābolus. Zem šīs ābeles ir akmens uz kura man bija jāpakāpjas, lai vasarās uzkārtu audekla kulīti ar svaigi sasildīto biezpienu, sulu notecināšanai.
Ak, šis dārzs, kamēr nebija izsalis, kamēr mazie prāti to aptvēra, bija tik teiksmains un jauks. Tur auga kādas desmit ābeles trijās rindās. Lielas, kuplas, nokareniem zariem tās sevišķi skaistas izskatījās pavasara ziedos. Atsevišķi auga tagadējā, vēl dzīva esošā ābele un liela augsta bumbiere dīķīša malā. Koku rindu starpā stāvēja bišu mājiņas - bišu koki, kā mēs tos toreiz saucām. Tas radīja visādus starpgadījumus. Bitēm bija savs ceļš uz lielo ozolu, rīta pusē. Kādreiz tēvs bija agri no rīta tā tuvumā piesējis veco zirgu Poisi. Un bija piemirsis to savlaicīgi aizvest projām. Bites uzsākot rīta lidojumu bija sapinušās laikam tā krēpēs un uzklupušas nabaga zirgam. Tēvs aizveda zirgu steidzīgi pie akas un laistīja to ar ūdeni, lai paglābtu no saniknotā spindzošā bišu bara. Tur tā droši saulainā laikā neviens nemaz nevarēja parādīties, bites varēja sapīties matos. Un tad nelaime - spiedza un kliedza nelaimīgais bērns. Sīca bite arvien dziļāk iepīdamies pajukušajos matos. Skrējiens pie lielajiem pēc palīdzības. Bites steidzās žēlot savējo. Tad nu visu izšķīra kāju ātrums un palīdzības sniedzēja veiklība. Bailes briesmīgas tā skrienot.
Tur pat blakus ābelēm auga avenes un jāņogas, saldas un gardas, galvas nepaceļot
augstāk par krūmiem vajadzēja prast aizlīst pie šiem gardumiem. Otrā dārza mala bija ēnaina, vairāk aizaugusi. Arī tur auga jāņogas. Šie krūmi bija ļoti lieli ar skaistām sulīgām ogām. Māte negribēja, ka mēs tur ejam. Garām gar dārza malu, pa pļavu veda gājēju taciņa. Tur bieži staigāja garām cilvēki. Nekad mēs netikām baidīti no cilvēkiem, bet laikam māte baidījās. Tikai aizliegtie augļi vienmēr gardi. Tad, kad mans "Bača" bija paaudzies, mēs abi tur bieži skrējām. Sēdējām kādā zemā ābeles zarā, ēdām jāņogas un tēlojām mērkaķus. Brālim vienmēr patika ar mani spēlēties, visādas muļķīgas spēles, kuras izdomāju es. Lauma tādās negribēja piedalīties. Viņai labāk patika būt lielai un uzturēties lielo sabiedrībā.
Dārza ēnas pusē, katru vasaru brīnišķīgi izsmaržoja maijrozīšu krūms un vienīgā roze ar gludām spīdīgām lapām. No tām tantiņa Laumas un manās goda dienās pina rožu vainadziņus. Kad bijām mazākas, vēlāk ne tā, tantiņa ar mammu ēdamistabā izpušķoja krēslu uz kura gaviļniekam sēdēt un nopina vainadziņu. Lielāko daļu gan laikam Laumas vārda diena un mana dzimšanas diena tika svētītas kopīgi, jo tās ir ļoti tuvu kopā. Es mazais egoists vairāk atceros tik savas izjūtas un priekus. - Reiz, kad mūsu vaiņagi saldi smaržojot vīta uz mūsu gultas galu stūrīšiem, pa vaļējo logu iemaldījusies bite, nevarējusi aizlidot un iekritusi Laumas gultā. Vakara krēslā māsai gulēt ejot tā viņai iekoda. Izcēlās briesmīga panika un raudāšana. Skaistā diena nobeidzās ne visai patīkami.
Es bieži skumu, ka mana vārda diena iekrita vēlā rudenī. Lai mani iepriecinātu, tantiņa dabūja dažreiz pat brist pa sniegu, lai sadabūtu brūklenājus no kuriem nopīt man vainadziņu. Bija jau skaisti, bet tas nebija smaržojošs rožu vainadziņš. Ne katrreiz novērtēju tantiņas pūles. Un dienas ar
pirmās vislielākās bēdas. Neatceros kā viss beidzās. Bez dāvanām, droši vien, nepaliku, jo nekādi drūmi Ziemassvētki nav palikuši man prātā.
Man vienmēr prāts nesas uz dažādiem izgudrojumiem. Uz nākošiem Ziemas svētkiem man atkal iznāca nepatikšanas, Bija jāskaita Raiņa dzejolis: "Kas tie tādi draiskulīši" u.t.t. Pavisam nepieņemams man likās dzejoļa nobeiguma vārdi - vienā kājā karājās. Kā tad tas draiskulītis tikai ar vienu kāju karājās? Kur gan paliek tā otrā kāja? Es pateicu: "Vienā kājā karājās, otrā nekarājās." Man laboja un teica, ka tā nav jāsaka. Dzejolīti rakstnieks tā nav nemaz teicis. Es domāju, ka šis rakstnieks kaut ko ir saputrojis. Neskatoties uz visām pamācībām es Ziemas svētkos tomēr pie eglītes pateicu visu kā domāju, ka otrā kājā tas vīriņš nekarājās. Rūķis to ļaunā nebija ņēmis un dāvanas es tāpat dabūju. Ilgi vēl kad paaugos man to pieminēja.
Virtuvē vakaros pie loga stenderes pakārta dega tikai petrolejas lampiņa, mezdama ne pārāk spožu gaismu krēslainajā telpā. Plīts priekšā no krāsns mutes ogles meta sārtu gaismu. Bieži tantiņa pēc vakariņu vārīšanas oglēs ierušināja kādu kartupeli, sīpolu, kāli. Dažreiz uzcepa siļķi - tāpat kārumam. Tas viss bija ļoti garšīgi. Kurinājot žagarus, novērojām, kā žagara galiņos, tiem sadegot, lēnām iekvēlojās oglīte. Izvilkām tādu žagariņu un riņķojām to gaisā. Kvēlošā oglīte riņķodama spoži mirgoja kā zvaigznīte krēslainajā virtuvē. Šeit no tās, uz cementa klona, lielas briesmas nedraudēja. Māmuļa tomēr ne visai priecājās par šo rotaļu. Lai mūs brīdinātu izstāstīja atgadījumu no savas bērnības. Viņa toreiz gan bijusi pavisam mazs zīdainītis un gulējusi šūpulī. Viņas nedaudz vecākā māsiņa Helēna, tāpat kā mēs spēlējusies ar oglītēm, līdz viena ogle iekritusi bruncīšu priekšā un izdedzinājusi pamatīgu caurumu. To redzot vajadzējis atzīties mātei. Ģimene diezgan liela un nemaz nav tik bagāti dzīvojusi.
Meitene pati to labi sapratusi. Piegājusi pie mātes, kleitas priekšu rokās sažņaugusi. Māte jautājusi: "Nu parādi, parādi, cik tad tu esi izdedzinājusi?" Tante atbildējusi: "Nav jau liels tas caurums, tik kā Austriņas galviņa!" Austriņa bijusi mana mazā mamma, kura gulējusi šūpulī. - Tāpēc tika izteikts brīdinājums, lai arī mums tā negadoties.
Reiz tomēr tur pat virtuvē notika diezgan liela nelaime. Māte pie plīts cepināja nokauta rudens jēra taukus. Kaut kur tālāk atgājusi. Straujā uguns dēļ tauki pārāk ātri sacepušies, sadeguši. Māmuļa pienākusi pie plīts, pasvārstīja pannu rokās un nolēma, ka tauki jāizlej pie plīts stāvošā samazgu spainī. Tikko tauki tika ielieti spainī, no turienes izšāvās briesmīgs uguns stabs. Panna mātes rokās un spainis, viss dega, savienojoties ar vaļējo plīts uguni. Tas notika tik pēkšņi un negaidīti. Mēs bijām pārāk mazi, lai ko satraukumā saprastu un palīdzētu. Nezinu kā visu to mātei izdevās likvidēt beidzot. Viņas seja un rokas izskatījās briesmīgi, vienās vātīs. Tās ļoti sāpēja un ilgi dzija. - Mīļā māte viņai tik ļoti sāpēja, bet viņa priecājās: "Labi gan, ka bērniem uguns nekā nenodarīja. Viņi tak visi turpat plīts priekšā stāvēja, vaļā matiņiem."
No tiem laikiem jutu lielu bijāšanu no plīts, uguns un visādām pavāru būšanām. Šausmīgi uztraucos, ja māte kādreiz sauca palīgā ielaist klimpas lielajā alumīnija saimes katlā. Tā pat baidījos, ja kādreiz lika pamaisīt biezputru, kura tā vien paukšķēdama gribēja uzlēkt uz sejas vai rokām. Sevišķas šausmas izjutu no mērcēm vai kaut ko uz pannas maisāma. Pat lielai sievai man ļoti ilgi nepatika visi tie virtuves darbi.
Vēl gadījums, kas saistās ar virtuvi no pašas agrākās bērnības, kā pa miglu ienāk atmiņā. Brālis gulēja ratiņos un šeit vēl nepiedalījās - vēlā rudens vakarā, kad visur jau valdīja tumsa māmuļai vajadzējis aiziet savākt izžauto veļu no mājas augšas.
vismaz ir izaugusi jauna atvase, tāpat kā uz manām atmiņām augsiet jūs mana jauna paaudze, Ceru, ka jūs no turienes neatraus kādi ļauni likteņa triecieni.
Nav priežkalniņa priedes, kuras vakara saules apspīdētas tik sarkanīgi kvēloja, sevišķi ziemas vakaros, baltā sniega klajumā. Nav, nav tik daudz kā nav! Nav jau vairs arī mazā meitene, kura priecīgi skraidīja pa šo pagalmu, bet tikai veca skumīga vecene.
Tik vēji palikuši, kurus kā jau teicu toreiz nemanīju. Laikam jau viņi ir bijuši arī toreiz, jo vai tad citādi, mēs visi trīs šīs mājas lolojumi, neskatoties uz visām dzīves grūtībām, pašu kļūdām un visa ko dzīve pa pilnam ir devusi, esam izauguši un izdzīvojuši tik ilgi, sasniegdami samērā lielu vecumu.
Paldies vecajam vēja kalnam. Paldies maniem mīļajiem tagad ar manu vārgo pierakstu. Vai pietiks man pacietība? Manas pirmās atmiņas saistās ar mazo istabiņu, kā mēs viņu toreiz saucām. Otrā istaba bija lielā. Laikam gan pašus pirmos dzīves mirkļus esmu es ar māsu Laumu pavadījušas tur. Mazajā istabiņā dzīvoja vecmāmiņa, tēva māte. Viņa bija toreiz jau ļoti veca un slimīga. Neatceros, ka viņa toreiz būtu mani mīlējusi un glāstījusi, kad dzīvojām kopā. Varbūt es viņai nodaru pāri, bet neatceros. Atceros vienīgi bijību un bailes pat varbūt "Neskrien, nedauzies vecmāmiņa atpūšās". Kad vecā māte pārcēlās pie savas meitas un brāļa, Rūjienas apkārtnē uz "Mauzes" mājām, mazā istabiņa atbrīvojās. Tas mājās ienesa lielas pārmaiņas. Durvis uz virtuvi bija vaļā. Istaba rīta saules pielieta. Visu mamma pārkārtoja. Drīkstēja pat sēdēt, uz vecā īpatnējā pītā krēsla pie loga, pa kuru varēja pārraudzīt visu pagalmu. Uz tā parasti sēdēja vecmāmiņa. Vārdu sakot, brīvība bija rokā un es nemaz neskumu. Piedod, mana vienīgā dzīvē redzētā vecmāmiņa.
Otru vecmāmiņu pazinu tikai pēc mammas un tantiņas stāstiem un kādas fotogrāfijas, kurā viņa redzama kopā ar visu ģimeni. Viņa bija mirusi,
kad manai māmuļai bijuši tikai kādi deviņi gadi.
Tēvmāmiņu redzēju vēl kādus gadus vēlāk, kad visa ģimene aizbraucām uz "Mauzēm' ciemos. Laikam gan tika saņemts kāds ziņojums par vecmāmiņas veselības stāvokli, jo toreiz par velti vis tā zemnieki nebraukāja apkārt vasaras laikā. Brauciens bija skaists - Tēvs sakopa tādu vecu barona laiku divzirgu "karieti", kura vienmēr stāvēja tāda noslēpumaina vāgūža kaktā. Tagad visam ģimenes ceļojumam tieši tāda noderēja. Tur varēja ērti salikt gan cienastu, gan bērnus, kuri garajā ceļā paguruši tur varēja par nosnausties. Iejūdza divus zirgus. Mēs laimīgi visa ģimene - tēvs, māte un visi trīs bērni devāmies ceļā. Vecmāmiņa bija ļoti mīļa. Mūs visus glaudīja un mīļoja, baroja ar zemenēm. Savās mājās tādas nebijām ēduši. Garšoja brīnišķīgi. Es tomēr jutu savādu bijību pret vecmāmiņu. Viņa bija tik vārga, ar vecām kaulainām rokām. Es nebiju pieradusi pie tām. Rītā, kad bija jāaizbrauc, vecmāmiņa gulēja lielā augstā gultā. Visi trīs pēc kārtas centāmies tur viņai piekļūt un uz vaiga nobučot. Man bija mazliet baisi. Drīzi pēc tam vecmāmiņa nomira. Uz bērēm bērni nebijām, tur aizbrauca tikai tēvs ar māti.
Mans "Saulains pagalms" sākās ar pavisam mazu laukumiņu, mazās istabiņas loga priekšā. Ar koka soliņu un tā priekšā puķudobi, mīkstu, valgu, irdenu zemi. Tās vidū liels lauztās sirds krūms, vēl vecmāmiņas stādīts. Šeit zem loga man ar māsu bija iekāroti aplociņi un kūtis no skaidiņām un koka zariņiem, tantiņas izdrāztiem lopiņiem, govīm, zirgiem, cūkām. Viss, kas mūsu toreizējā iztēlē bija vajadzīgs.
Reiz atgadījās negadījums. Atbrauca ciemos kāds attāls mammas radinieks Lauma un tāpat es lepni rādījām savu saimniecību, kad ciemiņš sēdēja uz soliņa loga priekšā. Un tad - cēlais, jaunais cilvēks paņēma Laumas vislepnāko,
diezcik spoži negāja. Kādreiz ļaudīs viņš esot lielījies, ka ņemšot tikai tādu sievu, kura protot spēlēt klavieres. Tā kā tādas tuvumā neatradušās, viņš apprecējās ļoti vēlos gados. Māmuļa mazliet spēlēja klavieres, bet tikai tā no notīm iemācītus gabalus un tad pēc atmiņas, nekādā grāmatā neskatīdamās. Ar savu muzicēšanu viņa nelepojās, tāpat kā ar dziedāšanu. Kad mājās bijām tikai bērni, viņa uzspēlēja savus gabalus, visiem par prieku. Liela spēlēšana sākās, kad atbrauca krustmāte Irēna. Viņa vispār neapgrūtināja sevi ar nošu lasījumiem, bet visu spēlēja tāpat pēc dzirdes. Viņai varēja pasūtīt jeb kuru dziesmu, ja tik tā zināja tās melodiju. Mūzika likās brīnišķīga un mēs priekā un sajūsmā dejojām pa istabu. Tēvs gan dusmojās, ka tā nav nekāda spēlēšana, ja nemācās pēc notīm.
Kādā reizē, kad skolas pārzines dēlam, pa vasaru klavieres spēlēt sāka mācīt klavieru skolotāja, tēvs ar māti nosprieda, ka mums meitenēm arī jāmācās spēlēt pēc notīm. Sākās briesmīgas mocības, manu prāt. Man nepadevās un galīgi nepatika šī lieta. Vasara beidzās. Skolotāja aizgāja. Klavieru spēle man par lielu prieku arī beidzās. Nošu atrašanās vietas bija iegalvotas, vairāk arī nekas. Dažu gabalu pēc notīm, tāpat kā māmuļa biju iekalusi, bet tas arī palika viss. Laumai un brālim spēlēšana padevās labāk. Māsa iemācījās pat ļoti labi spēlēt, tāpat kā Irēna - pēc dzirdes. Kara laikā, kad radio konfiscēja un nekas vairs nebija ko klausīties, pie klavierēm pavadījām daudz jauku brīžu. Sevišķi pēdējos gados, kad atbraucām no Rīgas brīvdienās. Zemi vara atņēma, atstājot tikai 8 ha. Darba nebija daudz un nu pat tēvs vasaras vakaros tā paagrāk varēja atpūsties. Nu viņš vairs nedusmojās, ka tika spēlēts bez notīm. Gulēdams otrā istabā pat pasūtīja dziesmas. Lielāko daļu pie klavierēm
sēdās Lauma. Visi trīs dziedājām. Ārā liels vakara klusums. Rietošā saule caur logu meta sārtu gaismu uz vecajām klavierēm un spēlētāju. Muzicējām līdz vēlai tumsai, kad tā pilnīgi ietina mūs un debesu malā blāzmoja vēl tikai sārtas saules maliņa.
Izdziedājām visu, kas nospieda sirdis - skumjas, priekus, šaubas, nemieru, bailes par saviem likteņiem. Vēl tagad dzirdot klavieru koncertu, prātā nāk šie vakari ar mūsu vienkāršo naivo muzicēšanu.
Vismuzikālākais laikam gan bija brālis. Dzirdēdams kā spēlē lielie arī viņš sēdās pie klavierēm, lepni paziņodams savas mūzikas gabala nosaukumu. Būdams pavisam mazs vīriņš viņš vel nevarēja uz krēsla sēžot aizsniegt klavieru pedāļus. Redzēdams, ka mamma, tēvs, Irēna ar tiem veikli rīkojās, viņam arī ļoti gribējās tādu varenāku mūziku panākt. Palīda zem klavierēm, nospieda pedāļus, bet nu nekādi netika pie klaviatūras. Tikko apsēdās pie spēlēt tā atkal kāja netika pie pedāļiem. Tā viņš nabadziņš mocījās, kamēr paaugās un varēja savas ieceres īstenot. Tad gan viņš spēlēja vareni, visus mūsmājās pārspējot. Brāļa rokās katrs instruments atdzīvojās. Vai mutes harmonikas, vai akordions [akordeons]. Mūziku viņš nekur nemācījās, spēlēja tāpat pēc dzirdes. Redzot bēdu ar klavierēm māte viņam nopirka mutes harmonikas. Parādīja nedaudz kā ar tām rīkoties un viss. Brālis no tām izvilināja bez gala daudz melodiju, variēdams tās dažnedažādi. Nedaudz tās spēlēja arī Lauma un mamma. Tikai man nekas no mūzikas nepadevās. Par to ļoti kautrējos. Paņēmusi brāļa harmonikas, aizgāju klusu aiz kūts. Dadžos apsēdusies, lai neviens mani nedzird un netraucē, mēģināju no tām izvilināt kādu melodiju. Nekas neizdevās. No tā laika vairs nevienam mūzikas instrumentam nepieskāros. Sapratu, ka Dievs nav devis man šīs iemaņas.
Lielā istaba sevišķi jauka un silta palika Ziemassvētkos. Tēvs no meža atnesa eglīti. Eglītes rotājumi gan mainījās ļoti reti. Jaunu ko gādāja tikai tad,
to neesot pratis novērtēt - tā stāstīja.
Pie pašas ieejas mājā no pagalma - "ķēķa durvīm", gulēja liels pelēks akmens. Vēlāk tas tika nomainīts ar platām trīspusējām trepēm. Aiz diezgan augsta sliekšņa un durvīm ar vecmodīgu rokturi neliels koridoriņš. Pa kreisi puišu istabas durvis. Pie griestiem lūka uz mājas augšu. Tur pielika trepes, ja kādreiz tur vajadzēja nokļūt. Pavisam maziem mums tur nebija atļauts kāpt. Kad paaugāmies un vairs no trepēm zemē tik viegli nevēlāmies, ļāva uzkāpt arī bērniem. Parasti tur izžāva veļu. Varējām palīdzēt mātei padot slapjos veļas gabalus un tad tāpat pēc tam vēl brīdi uzkavēties un paskatīties turienes jaukumus. Savāds skats pavērās no augšas pa vīnstīgām apaugušo bēniņu logu. No šejienes viss izskatījās savādāk. Tik tālu varēja redzēt kaimiņu mājas. Visjaukākais tomēr bija vecie peļu apgrauztie modes žurnāli. Kādas tik tur nebija savādas modes dāmas. Šī bagātība bija reiz piederējusi tēva māsai, kura agrāk savā jaunībā te dzīvojusi un bijusi liela modes dāma. Vairāk tur nekādu jaukumu nebija. Vēl šādas tādas vecas grabažas, tas viss.
Tālāk aiz mazā gaitenīša, sekoja lielais ķēķis. Kreisā pusē liela maizes krāsns. Tālāk durvis uz meitu istabām. Kaktā gandrīz vienmēr žagari kurināšanai. Grīda - vecs izbradāts akmeņains klons. Pa labi mazs tumšs gaitenītis uz virtuves durvīm. Vienīgo gaismu deva kambarīša logs, jo durvīs uz to nebija stikli. Pretim šīm durvīm liels ovāls katls, kurā dažreiz vārīja veļu. Ziemās tur vārīja cūkām ēdienu. Patīkams šis priekšķēķis palika, kad tika kurināta lielā maizes krāsns. Maizi cepa bieži. Lielai saimei daudz vajadzēja. Visi ēdām tikai mājās ceptu maizi. Rupjo maizi cepa pēc vajadzības, kaut vai darba dienās. Sestdienās vairāk cepa 
miežu
 karašu. Tikai svētkos baltmaizi vai pīrāgus un cepumus. Ogles krāsnī zvēroja. Pa visu māju izplatījās maizes
kairinošā smarža. Rupjmaizes kukulīšus veidoja, turpat lielajā ķēķī pie maizes krāsns uz 
līzas
. Tur bērnu lielais pienākums palika vienmēr noskatīt pulksteni. No sākuma pasakot tikai uz cikiem lielais ceijars, uz cikiem mazais. Vēlāk pavisam nopietni: "Cik pulkstenis!". Pulkstenim cipari bija tādi veclaicīgi - romiešu. Iznāca liela domāšana kā nu īsti ir. Tā iemācījāmies ne tikai pulksteni pazīt, bet arī vecos romiešu ciparus.
Kad maizīte izcepās, kukuļus salika tur pat priekšā uz liela gara sola. Tos samitrināja ar ūdeni un apsedza, lai mīkstāka garoza. Bieži tantiņa rupjmaizi cepot, mums bērniem par prieku izcepa, no abrkaša tādas dūjas, putnus. Dažreiz ielika ogu acis, dažreiz vidū speķa gabaliņu. Tos nolika pašā krāsns priekšā, lai ātrāk varētu izņemt, lai nesadeg. Kā mēs tos gaidījām. Ar kraukšķīgām garoziņām, silti un apaļi tie ievēlās rokās.
Rudeņos, kad ābeles vēl nebija nosalušas, krāsns priekšā ielika ābolu sacepumu ar rupjmaizi, sviestu un cukuru. Dažreiz, kad atnāca kāda govs slaucama, krāsns priekšā cepās jaunais piens, dzelteni brūnu virsiņu. To tad ēdām ar kanēli, pienu un cukuru.
Vienkārši bija mūsu kārumi. "Bet, tik gardu ēsmu ilgi baudījis neesmu!" - Kā teica mazais pelēns no pasaku grāmatas, kuru šad tad tagad pārlasu.
Pa svētkiem krāsnī cepās baltā maize, pīrāgi, kanēļmaizītes. Lauma vairāk mīlēja gaļas pīrāgus. Man ļoti patika kanēļmaizītes. Uz Ziemassvētkiem cepām arī piparkūkas un biezpiena radziņus. Šo biezpiena radziņu noformēšanu drīzi vien uzticēja tieši man, jo māmuļa bija novērojusi, ka man tas varen padodās. Es jutos ļoti priecīga un pagodināta par to. - Reiz tādā sajūsmā strādāju, muguru uzgriezusi pannām. Pēkšņi atskatos! Durvis uz priekšējo ķēķi bija vaļā. Māmuļa locījās ap krāsni. Pa vaļējām durvīm, jauko smaržu pievilināts, virtuvē ienācis mūsu rudais suns Bajārs. Lai nesamaitātu manus daiļi veidotos radziņus,
nesām šo glābēju valgumu un lējām to padziļinātās dobītēs. Pusdienas laika saule nežēlīgi karsēja. Cīņa ar to bija ļoti grūta. Redzēdami lielo bezcerību, brīžiem ar rokām saujās grābām dūņainos kurkulēnus un stiepām uz dziļāku vietu. Cik tā paglābām, kas to lai zina. Pret lieliem dabas likumiem mūsu spēki bija par pārāk maziem.
Pārveidojot pagalmu, pagraba bedre beidzot tika izveidota par pagrabu, ar akmens sienām pamatos. Akmeņus veda no ganībām, kur speciālisti - akmeņu plēsēji tos sasprindzināja [saspridzināja]. Šie akmeņi toreiz gulēja pie mūsu iebraucamā ceļa, pa labi no tā. Droši vien tie tika ņemti no citam vietām, bet es atminu šos akmeņus kā lielu brīnumu. Kādreiz, kad gadījās nokļūt ganībās līdzi tantiņai vai kādai ganu meitai, izbrīnu izraisīja šo akmeņu lielums. Bērni paši uz tiem nevarējām uzkāpt, tie sniedzās pāri manai galvai. Tikai pieaugušo uzcelta, varēju lepni novērot pasauli pie kājām.
Daļa no akmeņiem sagūla pagraba pamatos. Tagad daudz runā par visādiem akmens krāvumiem, senču svētvietām. Varbūt arī tie akmeņi bija kādu senču svētvieta. Varbūt tieši tāpēc kādreiz, liekas, ka mūsu mājās kāds šad un tad rudens vakaros cērt. Varbūt senie senči dusmojās par savām izpostītām vietām. - Tas nu tikai tā - Mana fantāzija.
Vietā, kur tagad atrodās mūsu saimniecības ēka, tika uzcelts jumtiņš ar baltiem šindeļu dēlīšiem. Gar pagrabiņa jumta dienvidus malu iestādīja ķirsīšus, katram ģimenes loceklim pa vienam. Kāpelējām pa svaigajiem pēc sveķiem smaržojošiem dēlīšiem. Gulējām saulītē un ēdām ķiršus. Vēlāk jumts palika pelēks, dēlīši trausli, mēs paši lielāki un jumtu lauzīt vairs nebija atļauts. Idille beidzās un aizgāja pagātnē. Palielie pusaudži stāvējām pie saviem ķiršiem un mielojāmies. - Līdz laikam, kad tos mums atņēma. Padomju laiku jaunsaimniece, kurai piešķīra pusi no mūsu māju pagalma.
Paaugoties mums mazajiem auga arī dažādi
sīki darbiņi, kuri bija jāpaveic. Vai nu darba dēļ, vai tikai tādēļ, lai mājās nestrādātu palaidnības, māmuļa mūs ņēma līdz uz attālāko riju. Nesām visi malku, maizes krāsns kurināšanai. Rijas galā nojumē žāvējās no meža savestas lielas, sveķainas priedes un egles šķilas. Katram pēc spēkiem tika nešanai sameklēta piemērota pagale, tad visi rindiņā devāmies mājās. Nest nemaz nebija viegli, jo gabaliņš cilpošanai ar pagali rokās iznāca diezgan garš. Nekad šo gājienu neuztvēru kā grūtu. Sirdi pārņēma pat lepnums un prieks. Iet kopā ar māti kā lielam darbiniekam. Bez tam šeit ierodoties varējām paskatīties pārējo 
lietas
 šķūni. Kādreiz tur tiešām bija bijusi īsta rija. Visa lielā mūra ēka sastāvēja no rijas un liela piedarba - liela šķūņa ar nobradātu māla kulu, kur kulta rijā izžāvētā labība ar spriguļiem un vēl kā citādi. Nemaz īsti nezinu kā vēl. Mūsu laikā kā liels brīnums, katru rudeni ieradās kuļmašīna, ar savu skumjo dūkšanu un talcinieku čalošanu atgādinādama, ka pienācis visu vasaru audzētās ražas novākšanas laiks.
Tumša un melna vienā šķūņa galā melnēja rija, tumšiem, nokvēpušiem ārdiem, uz kuriem kādreiz žāvēta labība. Vidū pie vienas sienas melnēja pat īsta rijas krāsns, ar platu melnu kurtuvi. Viss melnum melns. Pat sienas nokvēpušas melnas. Pa maziem bezstiklu, četrstūrainiem lodziņiem tur varēja ieskatīties. Mazas zemas durvtiņas [durtiņas] veda uz lielo šķūni, piedarbu. Pa tām kulšanas laikā savilka pelavas, kuras vēlāk ziemā izbaroja lopiem. Citam nekam vairs vecā rija nekalpoja. Kādreiz, kad nebija vēl uzcelts pagrabs, tur glabāja kartupeļus, vecajā rijas krāsnī. Ieskatoties vecās, vaļējās krāsns mutē pat tās dibenu nevarēja saskatīt, viens melnums. Ja nu kur dzīvoja, manu prāt, velni, tad nu noteikti šajā melnajā rijas krāsnī. - Tas toreiz bija liels notikums, atnākot pēc malkas, ieskatīties rijas tumsā pa zemajiem lodziņiem.
Mazliet baisa šī vieta izlikās arī tādēļ, ka rokot mālus celtniecībai, kādreiz šeit atraduši cilvēka galvas kausu.
Vēl pienmājiņa pievilcīga palika ar to, ka kaķene Bolte parasti te atveda savus kaķēnus, ja viņai izdevās tos paslēpt agrā mazotnē no cilvēku bezkaunības. Šeit pati "Boltes madāma" vienmēr saņēma piena putu devas ar pienu pēc slaukšanas. Kaķa bērniem, kuri paši rāpoja, rotaļājās, te nekādas briesmas vairs nedraudēja no cilvēku puses.
Šajā namiņā bija tāds baļķa plauktiņš, uz kura salika apgāztus, izmazgātus piena spaiņus un tukšās kannas. Šo plauktiņu labi varējām izmantot kā slitu kur piesien zirgus. Skrējām, spēlējām un braucējus. Ar Laumu kopā skraidot, man vairāk iznāca būt par zirgu, kučieris parasti bija Lauma. Ar brāli spēlējoties pie grožiem lielāko tiesu tiku tiku es. Reiz Lauma savu zirgu, tas ir mani, sadomājusi pabarot ar auzām. Piebērusi tam priekšā smiltis, lai tik nu ēdot. Es saprotams esot bļāvusi un protestējusi. Labi, ka tantiņa ar māmuļu to pamanījušas un mani no šī zirga pienākuma atbrīvojušas. Pati to neatceros, bet tā tika stāstīts.
Drīzi vien sākām apgūt klēts priekšu. Klēts atradās pāri ceļam un lai gan mašīnu toreiz tikpat kā nebija, tomēr bija jāskatās, vai nebrauc kāds riteņbraucējs vai zirga pajūgs. Dažreiz garām pabrauca kāds motocikls. Ja nu izdzirdējām motocikla rūkšanu, tad nu skrējām kā negudri, lai nostātos rindā ceļa malā un lielo brīnumu apskatītu. Šāds rūcējs bija tikai viens un tas piederēja skolotājam Pinzulim. Kad nu visi trīs tā vēdereļus izgāzuši stāvējām ceļa malā, viņš vienmēr pacēla roku sveicienam un mums uzsauca: "Sveiki bērni!" Jutāmies ļoti pagodināti un priecīgi skrējām pie mammas lepoties. Toreiz skolā vēl negājām un par skolotāja sveicienu ļoti priecājāmies. Neiznāca, ar viņu tuvāk iepazīties, jo kad sākām savas skolas gaitas, viņš mūsu skolā vairs nestrādāja.
Vasarās uz meža ganībām, garām mūsu mājām dzina "
Krocu
" saimnieka govis. Māmuļa bija mums pieteikusi nemaisīties svešu govju tuvumā. Klēts priekšā stāvēja sabraukti. darba rati un šādas tādas mašīnas, aiz tām paslēpušies varējām noskatīties uz kaimiņu govīm un ganu. Gans mums knēveļiem nekādu vērību neveltīja, bet tas nekas. Man visvairāk interesēja raibās govis. Tā kā gans vienu otru palaidni nosauca vārdā, tad pat govs vārdus varēja uzzināt. Vēl tagad atceros, ka tūlīt aiz aitu bariņa, kurš vienmēr tecēja pa priekšu, gāja liela, raiba govs Zīmaļa, tad Raibaļa, tele Paparde. Ar lielu uzmanību katru gadu noskatījos, vai iet vēl vecās govis, vai uzradusies kāda jauna skaista tele. Mūsu ganāmpulkā visas govis bija brūnas, tumšākas, gaišākas, bet brūnas. Tēvam tādas patika. Man gan tas izlikās pārāk vienmuļi. Lūdzām tēvu, lai arī izaudzina kādu raibu telīti. - Reiz tiešām it nejauši mums laimējās. No savām brāļa mājām "
Rāterīs
" pēc mūsu brālēnu ieteikuma, kuriem viņš bija ļāvies pierunāties, tēvs atveda raibu telīti. Nosaucām to par Vizbuli. Izauga mīlīgs lopiņš, baltu pieri un purnu, baltiem radziņiem. Nedabūjam ilgi par to priecāties. Tēvs ātri to pārdeva.
Klētij bija liela nojume. Tās apakšā pabrauca labākos ratus. Vasarās kaudzē sakrāva ragavas. Pirmā iepazīšanās ar klēti iznāca aizskrienot līdzi tantiņai vai mammai, ja viņas tur gāja, kad kaut ko vajadzēja tur paņemt. Vienmēr kur bijušas nebijušas tur uzradās vistas, kuras galvas grozīdamas un kokšķinādamas gaidīja, lai tām piebērtu kādu graudu sauju. No sākuma tantiņa iedeva ko iebērt ēdelīgajam baram. Vēlāk tas kļuva jau par pienākumu, - "Aizej, izber vistam kādu graudu sauju!" Tad gāju uz klēti ar zināmām bažām. Klēts durvis smagi vērās. Gaisma tikai tik, cik iespīdēja pa vaļējām durvīm. - Trakākais tur bija žurkas un peles. Tika vesta dažāda cīņa ar tām, bet tās bija neiznīcināmas. Boltes madāma
izmazgātās tīrajās linu segās pusdienas laiku. Mūsu vecās mājas mūra sienās vasaras tveice nejutās. Tik ārā aiz loga saule pār visu pagalmu. Likās viss gaiss it kā virmoja saules tveicē. Tik vīteņos aiz loga iesīcās kāda bite. Pat putni tveicē paslēpušies, nelidoja. Arī lielā egle un liepas apklusušas. Brīnumains svēts klusums. Bieži vien neaizmigu un lasīju kādu grāmatu. Bija tik jauki un mierīgi, apkārt šņākuļoja pusdienas mierā visi mani mīļie cilvēki, vēl neapjauzdami savus grūtos likteņus.
Vakaros atkal dziedam un spēlējam klavieres. Vēl nebija dots rīkojums mums atbrīvot dzīvokli jaunsaimniecei. Pagalms gan vairs neskaitījās mūsu, arī mūsu stādītie ķirši nē. Tur Milda piesēja savu zirgu. jo tie taču piederēja viņai. Kad redzējām jauno saimnieci saimniekojam laukā ķiršus neaiztikām, bet kad tie aizbraukuši, centāmies nolasīt visas sārtās ogas. Milda sūdzējusies, cik mēs esot rijīgi, viņas zēniņiem nekā neesot atstājuši. Mūsu uzskati nesaskanēja. Mēs nekādi nevarējām saprast, kā citu stādīti un audzēti ķiršu kociņi, tā pēkšņi var piederēt kādam, kurš nemaz roku nav pielicis viņu kopšana. Milda ar savu tēvu nozāģēja divas liepiņas, tālākās, jaunākās pie pirts ceļa malā. Aizēnojot laukus. "Selkuļu" laukos tās tik ilgi bija augušas un tēvs nemaz nebija jutis viņu nodarīto lielo ļaunumu.
Otrs jaunsaimnieks, otras pusmājas saimnieks iznīcinātājs Siņīcins, kādu dienu zāģēja balto slaido bērzu pagalma malā. Iemesls tas pats, aizēno zemi. Mums gan likās iemeslis daudz vienkāršāks, vajadzīga malka un mežs tik tālu. Siņīcins izdomāja pat jaunu paņēmienu lopkopībā. - Ziemā, kad govīm vajadzēja sienu ragavās iejūdza zirgu, lai varētu no šķūņa atvest barību. Zirdziņš atvelk vezumu, to pie kūts izgāž, pēc tam zirgam uzgāž ar pātagu, pagriež šķūņa virzienā un tas malacis pats aiziet uz turieni, piestājas pie 
sliktes
 un stāv tur mielodamies, kamēr saimniekam to ievajagās nākošajā reizē. Šķūņa
durvis vienmēr atvērtas. Zirdziņš vismaz vienmēr paēdis kas gan par to, ja caurvējā, neatpūties, neatjūgts. Nebija jau viņa audzēts un aprūpēts, tāpat kādam saimniekam konfiscēts un piešķirts jaunsaimniekam.
Kad Siņicins pūlējās ap bērzu tēvs sēdēja istabā pie galda, galvu rokās atspiedis. Man likās, viņš raudāja, nevienam nekā nesakot, klusām.
Māte priecājās par vieglām dienām. Nebūtu tik tik bijušas tik šausmīgi lielas nodevas. Braukdama uz Limbažu tirgu māmuļa vienmēr tur veda mājās sarūpētos labumus, tā sakasīdama kapeikas izdzīvošanai. Palīdzēja arī tas, ka samērā normāli izdevās izpārdot liekos lopus. Parādos Selkulieši centās nepalikt, tā cerēdami uz žēlastību. Tomēr drūmās domas un nojautas neatstāja mūs nevienu mūsu ģimenē.
Ziemā "krievu plintnieces" - tā tautā sauca armijā dienošās meitenes, izlaupījušas dārzā ziemojošos bišu stropus. Arī tas liels robs radās saimniecībā, jo medus pārdošana bija bijusi krietns atspaids nodokļu maksāšanā.
Rudenī posāmies atkal uz skolu. Mācības sākās kā parasti. Uzradušies bija daudz jaunu skolnieku, gan tie kuri pārtraukuši mācības aizejot leģionos, gan tie kuri pārnākuši no sarkano gvardes pulkiem. Drīzi vien skolā sākās apcietināšanas. Biju sadraudzējusies, kopīgi uz stundām ejot, ar grāmatu sējēju nodaļas meiteni Veltu Helmani. To apcietināja, esot sadarbojusies ar organizāciju "Mazais Latvis." Visi klusēdami, bailīgi cits uz citu skatījāmies domādami, kurš nodevējs. Runas iet dažādas, pusčukstus. - Tikai klusēt, tikai nerunāt neko lieku, lai kāds tik neuzdzirdētu, ko tu domā.
Pienākusi Oktobru svētku parāde, visiem vajadzēja doties gājienā pa ielu uz Uzvaras laukumu. Skolā pulcējoties lielākā daļa jaunieši centās nostāties bara vidū. Malējiem gājējiem parasti rokā iedeva sarkanu karodziņu. Esmu kursā visjaunākā, klusākā un dumjākā, tādēļ es paliku malā ar sarkanu karodziņu rokā. Man tas bezgala nepatika un kaitināja. Brīdī, kad visi apstājāmies, satinu karodziņu rullītī un ieliku
istabu. Vīrs ādas jakā izlikās pazīstams. Vai tik tas nebija tas pats, kuru šad tad ievērojām stāvot pretējās mājas vārtos, kaut ko gaidot. Tātad mūs novēroja jau iepriekš. Krietni vēlāk uzzinājām, ka šajā laikā Rīgā bēguļojis brālēns Valters. Varbūt domāja, ka viņš ciemojās pie mums. Reiz pat "ādainis" bija uznācis painteresēties, vai tik tas Armands Priede ir no Selkuļiem un ir tas pats Priedītis. Nemaz nenojauzdami kādēļ viņam tik ļoti tas viss vajadzīgs zināt.
Stāvējām rindā nostādīti istabas vidū. Arī māsas kavalieris Salinieku Jānis. Tas bāls kā krīts taisnojās, ka tikai nejaušības dēļ šeit ienācis un nekādi nepieder šai ģimenei. Varēja jau braukt līdzi, ja ļoti māsu būtu mīlējis un ja ļoti būtu gribējis. - Māmuļu no sākuma negribēja ņemt līdzi, viņa nebija Rīgas sarakstā. Ar zināmām pūlēm izdevās ieskaidrot, ka viņa ir pati ļaunuma sakne un viņai šī izsūtīšana īsti piederās. Stāvēju un drebēju. Nemaz nezināju, ka mani var pārņemt tāds nervu drudzis. Tāds man vēlāk biezi uznāk satraukuma brīžos. "Ņemiet līdzi tikai tik, cik paši variet panest, ne vairāk." skan pavēle. Līdzi dzīvoklī ienāca arī sētniece jau sen izslavēta komunistu ložņa. Lejā trepju galā, kad viņa mūs izvada uz ielas, nezin kādēļ visi smīnot tai pasakām: "Uz redzēšanos!" Paši tam maz ticam, bet nezin kāpēc tā ienāk prātā. Vēlāk atbraukuši mājās mēs ar Laumu viņu vēl tiešām satikām dažreiz uz ielas.
Sasēdināja mūs smagā mašīnā. Pabraukuši gabaliņu tālāk, tepat pie kaimiņu mājas, divi vīri aizgāja pēc citiem upuriem. Palikām tikai ar jauno milici, kurš ar šauteni rokā mūs apsargāja. Māmuļa tam jautāja: "Kur tad mūs vedīsiet." - "Es nezinu," tas atbildēja, vai tiešām tā tas bija. - Drīzi vien iznāca vēl divas tautas ienaidnieces, divas meitenes, skolnieces no laukiem - Mirdza un Milda. Tad vēl vecais kaimiņš dzirnavnieks 
Ašme
 ar savu sievu, slimu un resnu tanti, kuru tikai ar lielām mokām iestiepa mašīnā - Sākām braukt tumsā un neziņā. Nezinājām vai uz nošaušanu tepat kādā Rīgas mežā, vai kur citur. Vairāk domāju nošaušanu. Tagad zinu, ko pārdzīvo cilvēki pirms nošaušanas.
Vairāk šausmu nevar pārdzīvot, kā toreiz pārdzīvojām braucot neziņā, naktī. Beidzot mūs pieveda vagoniem. Paldies, Dievam, vēl kādu laiku dzīvosim, vēl paspīdēja cerība. Tā negribējās vēl mirt. Izrādot lielu laipnību mūsu jaunais milicis nokomandēja šoferi mūs pievest pavisam tukšam vagonam, pasakot mums: "Kāpiet uz augšējiem plauktiem, būs siltāk ceļā."  Tā arī visa atsveicināšanās. Lepnais transports lopu vagoni, tie paši ar kuriem kādreiz mūsu govis transportēja uz Krieviju. Sataisītas nāras gar abiem vagona galiem. Vidū dzelzs krāsniņa un spainis, dažādām vajadzībām. Mazie lodziņi aizrestoti un vēl aizsisti ar dēļiem. Vilciena sastāvs garš. Tas pildās visu nakti un vēl nākošā dienā gan ar klusējošiem, gan vaimanājošiem cilvēkiem. Stāvējām vēl visu dienu. Kad vakarā sārtie saules sāka iespiesties caur mazā aizrestotā lodziņa spraugām, sākām kustēties. Brīžiem drāzāmies velnišķīgā ātrumā. Uz atsevišķiem uzrāvieniem galvas sitās vagona galā sienā. Ausīs nemitīgi skanēja operas ārija no "Toskas", ko noklausījāmies neilgi pirms izsūtīšanas - "Nu mani gaida nāve. Nekad, nekad tā nemīlēju dzīvi kā šajā brīdī."
Drīzi vien no logiem tika klusu nolupināti dēļi. Gudrākie lūkojās pa spraugām un mēģināja uzzināt kur atrodamies. Dziļi melnā naktī mežonīgā ātrumā pārbraucām Latvijas robežu. Sveika Latvija! Saņem nu mūs plašā Krievzeme!
Visu nākošo dienu nekā negribējās ēst. Savādi arī otrā dienā nekā negribējās. Māmuļa tomēr piespieda mūs sākt kaut ko paēst no līdzi paņemtiem krājumiem. Pie mums blakus uz lāviņas sēdēja ļoti smalka kundze - Adamsone ar savu meitiņu. Bieži acis kavējās pie pretējā malā sēdošās 
Vēvera
 kundzes ar savu mazo dēlēnu. Skaista sieviete, tumši brūnām bizēm ap galvu. Apņēmusi savu mazo puisēnu ap pleciem lakatā ietītu, domās nogrimusi tā klusu sēdēja un skatījās rietošās saules staros. Tikai mūsu vagona vecākais turējās braši, polis Doļeckis. Viņš neizlikās uzticams cilvēks. - Lēnām skumjais, nāvīgais stingums sāka pāriet. Es izvilkusi zīmuli centos visu vagona
savus lopiņus kaut kā izvilkt uz mazās 8 ha zemītes. Pļāvām visas trīs sievietes. Pļāvu arī es, kad māte izstrīķēja izkapti. Tā nopietnāk to darīju pirmo reizi. Tā pa jokam biju pamēģinājusi to, kad iepriekšējā vasarā māmuļa birzes malā pļāva govīm vīķus. Turpat netālu lauka malā ganīju govis. Māte aiznesa kārtējo vīķu nastu uz kūti, piekodinādama man ar pļaušanu neķēmoties, sagriezīšot tikai kājas. Tomēr es viņu neklausīju un sapļāvu nedaudz priekš nākošās nastiņas. Māmuļa atnāca, bārās, kāpēc neesmu viņu klausījusi, bet acis nemaz nedusmojās. Lika gaidīt, lai varētu palīdzēt viņai uzcelt uz pleciem nastu. Lai nu vairāk gan ar pļaušanu vairāk nemāžojoties. Sapļāvu atkal un māte vairāk nedusmojās. Acis smējās. Man tāds prieks jutos jau liela un varu palīdzēt pavisam nopietnos darbos.
Grāvju pļaušana negāja vairs tik viegli. Cietā grāvju zāle grūti padevās. Rokās sametās sāpīgas tulznas. Par tām nemaz nedrīkstēja žēloties. Tēvs jau kādreiz agrāk, kad par tām sūdzējāmies, bija teicis: "Tādas tulznas ir mīkstpēdiņu tulznas. Nākiet un rādiet, kad delnās tulznas būs sacietējušas." - Grāvju pļaušana gāja grūti. To ko nevarējām nopļaut plēsām ar rokām tāpat, lai tēvs neapsmietu mūsu darbu. - Citādi gan darbi mazāk un vasaras vakari iznāk diezgan gari. Sēžam lielajā istabā un muzicējām. Dziedājām, Lauma un brālis spēlēja klavieres. Rietēja saule aiz dārza ozoliem un vītoliem mezdama sārtu blāzmu mūsu logā.
Drīzi vien pienāca atkal rudens - skolas laiks. Abas ar Laumu braucām atkal uz Rīgu. Skolā nu bija daudz priecīgāk. Atgriezušies daudzi Kurzemes bēgļi, kuriem nebija izdevies, vai arī tīši nebija gribējuši izbraukt uz Vāciju. Klasē uzradās man jauna draudzene Ilga. Mācībās veicās tīri brīnums it kā kāds klapes būtu noņēmis no manām acīm. Tomēr mazvērtības domas no manis neatstājās. Neticēju un neticēju, ka dumjā Daina ir uz ko spējīga.
Pienāca pavasara eksāmeni, kuri toreiz bija jākārto katru gadu. Veidošanas eksāmenā bija jāveido brīvs temats, tas kas pašai ienāk prātā. Nekā nevarēju izdomāt. Visi jau strādāja, tik es nezināju ko veidot. Dažas meitenes centās man palīdzēt ar padomiem, iesakot dažādus tematus. Jutu tur nekas neiznāks, neprotu. Līdz tam veidojām priekšā ģipša modeļus. Brīvi es veidoju tikai mājās savas vaska figūras, nevienam neredzot. Pēkšņi radās apskaidrība - Veidošu stulbu teļu, kurš apstulbis skatās pavasara saulē, tikko no kūts izlaists. Es pati arī jutos kā tāds dumjš teļš. Sāku savu darbu un laiks pagāja nemanot. Jābeidz! Savu darbu biju pabeigusi laikā. Visi priecājās par manu muļķīgo telēnu. Jutos tik laimīga. Visskaistākais laiks manā dzīvē ir bijis, šais skolas stundās veidošanā, gleznošanā, zīmēšanā. Nekad nemanīju kā aizgāja laiks. Tik samulsusi kā apreibusi pacēlu savas acis no darba, kad zvans bija noskanējis.
Pienāca atkal pavasaris. Braucām uz mājām. Gājām uz Juglas tiltu ķert mašīnas, kuras brauca uz Limbažiem. Dažreiz tās bija pazīstamas mašīnas, no mūsu puses, kuras mājieši sarunājuši un ziņu ar norunu, kad iet uz tiltu, atnesa šoferis no Vainižiem. Cilvēkus pārvadāt šoferim nebija atļauts, bet pasniedzot kontrolierim vajadzīgo naudas summu, tie tik stingri kravas nekontrolēja. Braucēji gulēja zem brezenta uz kādiem maisiem un tik pa stūrīti drīkstēja skatīties uz pasauli apkārt. Attālinoties no Rīgas jau drosmīgāk varēja izlīst virspusē, tik vējš briesmīgi svilpa gar ausīm un nekāda prieka par to viss nebija.
Mājās dzīve ritēja apmēram tāpat kā iepriekšējā vasarā. Mājas puse, kur mēs dzīvojām, nodota Unguru Mildas saimniekošanā. Darbu nav daudz visu paspējam. Paspējam arī vēl atpūsties. Pusdienas laikos visas sievietes, dažreiz arī brālis, gājām uz upes līčiem plunčāties. Milda ar savu tēvu rāvās pa mūsu laukiem. Vēlāk dzirdējām, stāstīja kaimiņiem: "Kas tad viņām nekait, Selkuliene ar savām meitām visas gaiši ģērbušās, skaties, atkal aiziet uz upi." - Atkal vieta, kur parādīties nenovīdībai, skaudībai. Pēc tam brīnišķīgs pusdienas laiks. Guļam mātes
lauksaimniecības tehnikums, meliorācijas nodaļā, jo tur bija maz audzēkņu toreiz. Droši vien arī cilvēcīgāka priekšniecība, jo atzīmju dēļ brālis nebija slikts skolnieks.
Tā visus trīs mūs aizveda uz Vainižu muižu, no kurienes ar pazīstamu smago mašīnu devāmies uz Rīgu. Pa brīvdienām ziemā vēl reiz atbraucām. Braucām ar vilcienu līdz Brenguļu stacijai. Izkāpjot no vilciena mūs apņēma pavisam melna ziemas nakts. Tēvs mūs sagaidīja, atbraucis ar zirgu pretīm. Uzvilka lielos kažokus, satina kājas siltajā aitādas kamanu segā. Pats atmetās tāpat kamanu priekšā neapsedzies. Ceļš pieputināts lielām, mīkstām sniega kupenām. Daudzās vietās ceļš slidens, kamanas slīd uz sāniem. Tādos gadījumos tēvs ar kāju balstās pret ceļmalas kupenām, lai pavisam neieveļamies sniegā. Sēdējām iepakoti, bezrūpīgi. Skatījos skaidrajās zvaigžņotās ziemas debesīs. Silti un labi. Skatoties uz tēva sakņupušo muguru kamanu priekšā, kā viņš tur tupēja mūs sargādams, es pēkšņi izpratu, liekas savā mūžā pirmo reizi tā īsti. Cik ļoti viņš tomēr mūs mīlēja.Tēvs nekad mūs neglāstīja, nelutināja, nemīlinājās. Pašā mazotnē tik atceros mūs ucināja uz ceļiem rādīdams, kā kundziņš, kā čigāns jāj. Vēlāk tik tāpat šo to stingru uzsauca. Es viņa mazliet pat baidījos. Māmuļas mīlestība bija savādāka, to vienmēr varēja sajust - tāpat kā sauli sev apkārt. Arī tantiņa katrās bēdās pieejama. Bet tēvs - Tikai tad par to es aizdomājos.
Mājās vis jau bija savādāk. Mazā istabiņā bija ievākusies Milda ar saviem bērniem. Klavieres vairs neskanēja, nedziedājām, tik klusu sarunājamies, lai svešas ausis aiz sienas mūs nesadzirdētu. Adījām zeķes, cimdus, klausījāmies mazo Ungurēnu jautrā čalošanā.
Pat mūsu Baris bija nesaprašanā. Pa pagalmu ar lielām tiesībām grozījās Mildas suns. Tas kādā dienā nokodis mūsu Bolti, kad tā tantiņas pavadībā gribējusi aizskriet no kūts uz klēti. Tantiņa pat iekliegties nav paspējusi, kad svešais varmāka jau savu paveicis. Visu Baris varēja paciest, bet kaut gan Milda mūsu mājas virtuvē saimniekoja jau diezgan ilgi, pēdējo posteni tas aizstāvēja vēl arvien ar lielu niknumu. Par ēdamistabas
slieksni tā pat galvu nedrīkstēja pabāzt, kur nu vēl kāju. Nikni riedams viņš ierādīja tai savu vietu. Parādīdams, ka viens vēl ir, kas savus saimniekus aizstāv no visas sirds.
Atgriezušās skolā abas ar Laumu sākām gatavot diplomdarbus. Pēdējais kurss. - 24 martā atbrauca māte no laukiem, pavisam noraizējusies. Pagastmāja pilna ar čekistiem un smagajām mašīnām. Visi jau skaļi runāja par izvešanām. Bijām sākuši mazgāt veļu. Māte steigā grāba laukā labākās drēbes no vannas un kāra uz šņorēm istabā pie krāsns, lai ātrāk izžūst. Atnāca tantes draudzene krieviete Vēra, kura strādāja milicijā. Maza cerība, varbūt mūs Rīgā nemeklēs. Māmuļa uz to necer, tādēļ jau tā steigusies lai būtu kopā ar bērniem. Tēvs ar tantiņu palikuši mājās savam liktenim. Tumša pavasara nakts. Tumsu un ielas mieru traucēja arvien biežāka smago mašīnu rūkoņa. Satuntuļojušies, sakņupuši cilvēki tajās. Kāda sieviete garām braucot kliedza skaļi un izmisīgi: "Ārprāts, ārprāts!" - Visi sākām pakot mantas, meklēt pašu nepieciešamāko. Dalījām paunas, ko katram jāņem. Bija jau dzirdēts no iepriekšējām izvešanām, ka daudz neko neatļauj līdzi vest. Gulēt neejam, gaidam. Plkst. 1.00 nepacietīga klauvēšana pie durvīm. Gājām pretīm neizbēgamajām šausmām. Izvedēji uz mums jautājoši skatījās, jo bijām jau gandrīz saposušies ceļam. Visi izvedēji runāja latviski, dažs čangaliski. Viņi bija trīs. Pie durvīm stāvēja jauns milicis ar šauteni rokās, lai neaizbēgam, bet uz kurieni tad mēs varējām bēgt. Liekās, ka jaunais zellis bija tāpat nobijies kā mēs un mūsu jauno meiteņu priekšā jutās diezgan neērti. Vīrs ādas jakā un mauzeri pie sāniem istabā uzsāka kratīšanu. Laikam mūsu, kaut vai noņemtais kaitnieka vārds kaut ko devis. Pie citiem tā tas nebija noticis. Neskatoties uz visām bailēm, gandrīz sanāca smiekli, cik muļķīgi resnais vīrs izskatījās, kad pievilcis galdu pie krāsns vandījās pa krāsns augšu, cerībā tur ko atrast. Tā kā krāsns bija ļoti augsta, sen nebijām tur putekļus tīrījušas. 
Šķavodamies
 ar putekļiem notašķījies, neko 
neatradis
 tas no turienes nolīda. Ellas tante stāvēja otrās istabas durvīs, tur viņa centās nevienu nelaist. Viņas bijušais vīrs 40 g. aizbēga uz Krieviju kā komunists un vēl šad un tad pie viņas ciemojās. Viņi noticēja un jaucās tik pa priekšējo
krāsns sasildītā virtuves klona. Viņu draudzību izšķīra tikai lielā runča pazušana! Neskatoties uz Bara straujo dabu, viņš nevienam kaķim nekad neko ļaunu nedarīja.
Atmiņā palicis vēl kāds atgadījums. Ēdām launagu govis stāvēja pusdienas laikā sadzītas aplokā pie mājas. Lāse liela palaidniece ar ragiem prata atcelt aploka vārtu kārtis. Ar launagu aizkavējamies un Lāsei, pieceļoties no pusdienas atpūtas sagribējās iet pastaigāties. Atceļot vārtus tā izgāja pati un izlaida visu pārējo ganāmpulku. Nekā ļauna nenojauzdami, mielojāmies. Baris vienīgais pamanīja šo aplamību. Kaut gan tas viņam speciāli nebija mācīts, viņš saprata, ka nu kaut kas nav kārtībā. Tālāk aiz ganību āboliņa lauka vēl kuploja nenopļautā labība, no kuras saprotams vienmēr Barim vajadzēja govis padzīt tālāk. Redzēdams šo mežonīgo baru brīvībā, viņš steidzās darīt visu iespējamo, lai to savaldītu. Staigādams no vienas malas uz otru gar labības lauka malu, tas izmisīgi skatījās uz mājas pusi pēc palīdzības. Jaukais suņuks ar savu lielo atbildības sajūtu. Parasti tas nemaz nebija tik čaklis un šad tad mīlēja no ganībām atmukt mājās, lai paskatītos kā tantiņai klājas. Viņa tomēr palika visos laikos visu suņu vislielākā mīlestība.
Lauma pēc kājas salaušanas viegli kliboja un māte vairs viņu negribēja mūsu skolā sūtīt. Rīgā toreiz dzīvoja mana krustmāte Irēna. Tika sarunāts, ka dzīvosim pie Irēnas un iesim Rīgā skolā. Tā arī notika. Šo laiku man pat atcerēties negribās. Ilgas pēc mājām. Grūtības skolā. Lauku skolas bērnam nu vajadzēja iekļauties toreizējās Rīgas 23 paraugskolas pēdējā klasē. Jutos sliktāk kā mežā apmaldījusies. Par laimi man, atkal sāku slimot. Māmuļa savu mīluli vilka atkal uz mājām. Mājās man nemaz neklājās slikti. Pēc tām zinībām diezin ko viss nealku. Adījām zeķes, cimdus. Lāpīju tos. Vismaz šajā specialitātē es sasniedzu lielu meistarību. Māmuļa par to mani
vienmēr uzslavēja. Sēdējām vakaros kopīgi ar māti zeķes adot, klausījos tās stāstos par viņas bērnību, jaunību, laiks gāja jauki. Pagāja ziema. Kara laika apstākļu dēļ skola pavasarī beidzās ātrāk kā parasti. Lauma atgriezās ātrāk mājās ar pamatskolas beigšanas diplomu. Man nekā, jutos dumja un nekam nederīga.
Karš turpinājās, Dzirdējām, ka mūsu kaimiņu pazīstamos zēnus vienu pēc otra iesauca vācu armijā. Nošauts Lācis - zēns ar kuru mēs pirmajā klasītē sēdējām skolā pusdienojot pie viena galda. Negribējis iet armijā, slēpies, tāpēc nošauts. Aizgāja arī manas bērnības paraugzēns Alfrēds. Laikam man mazai knīpai viņš patika. Patika viņa vienmēr staltā stāja, drošais zilpelēko acu skatiens. Liekās viņš bija pietiekoši labs skolnieks. Atceros, kā tas taisni izslējies, lepni stāvēja, mazpulcēna formā pie karoga dažādos skolas svētkos. Kritis pie Džūkstes 19 g. vecumā. Skatoties uz Klētnieku pusi bieži par šo zēnu iedomājos. Viņš paliek manās domās kā paraugs tai mūsu nelaimīgajai paaudzei, kuriem tik daudziem nevajadzīgi ātri vajadzēja mirt, nedzīvojušiem, nemīlējušiem. Vēlāk uzzināju, ka viņam ir bijusi sava meitene, kura glabā vēl tagad viņa fotogrāfiju, domādama par savu lielo, pirmo mīlestību. - Un tik slaids un tik smuks viņš bijis tikai tādēļ, ka starp saviem vienaudžiem bijis diezgan maza auguma. Atliek tik secināt, ka pie Selkuļu Dainas viņš nekad precībās nebūtu nācis. - Mans bērnības paraugzēns.
Abonējām laikrakstus "Daugavas vanagi," "Tēvija". Veselām lapas pusēm kritušo sludinājumi - "Māte, māte ko tu raudi, dēlus mājās negaidi..." Tādi un vēl citādi dzejoļi sludinājumos. Arī mūsu brālēni Jānis un Valters armijā. Viņu vecākais Paulis gribēdams izbēgt no armijas, jo viņam mājās jau ir ģimene meitiņa un dēls, iestājās kārtības sargos. Tas vēlāk tam rūgti atmaksājās ar apcietinājumu pēc kara un nāvi Krievijas lāgeros.
Pretēji nāves sludinājumiem - iepazīšanās
Tēvs kategoriski atsacījās, jo viņš no savas Latvijas, no savām mājām nekur nevēlējās bēgt. Viņš gribēja palikt uz vietas, lai šaujot, lai vedot vienalga diezgan dzīvots. Mātei šausmās tomēr gribējās glābties. Tēvs neiebilda. Sajūdza mums Bellu, vāģu pakaļa piesējām govi 
Zidu
. Savācām dažas pekeles un produktus. Šausmām acīs atvadījāmies no tēva un tantiņas un devāmies ceļā.
Ar mums kopā brauca vēl Elas tante, mammas vecākā māsa, kura bēgdama no Rīgas bombardēšanām arī uzturējās mūsu mājās. Aizbraucām līdz Limbažiem. Bēgļu rinda liela, tādi paši kā mēs ar saviem vezumiem, zirgiem. Bijām nodomājuši braukt uz Rīgas pusi, tad jau redzēs, kur tālāk. Pie Lielezera uz šosejas vītolu gatvē sākās krievu lidmašīnu uzlidojums. Meta bumbas, liekas centās trāpīt bēgļu pilnajam ceļam. Cilvēku un zirgu rinda apstājusies vītolu ēnā. Zirgi šausmās krāca un uztraucās. Māte sasauca mūs visus trīs kopā pie Bellas galvas. Aptvērusi mūs ar rokām, it kā gribēja pasargāt no bumbu šķembām. Vismaz kā viņa teica: "Lai mirtu visi kopā." Tur pat tālāk vīri noņēmuši cepures, nometušies ceļos pie saviem zirgiem lūdza Dievu. Cilvēku kvēlās lūgšanas toreiz mūs pasargāja.Krievu lidotāji neprata trāpīt un viņu bumbu krava nokrita tur pat netālu esošā Lielezerā plunkšķēdamas. Nu vajadzēja turpināt ceļu, bet māmuļai pēc pārdzīvotā nemaz vairs nebija drosme to darīt. Nogriezāmies uz Vitrupi pie mātes brāļa Jāņonkuļa, lai pārdomātu, ko tālāk pasākt. Māte ar tanti gribēja pierunāt viņus, lai arī bēg, bet viņi pierunāja mūs nekur nebēgt. - Palikām tur kādas divas nedēļas, kamēr pāriet fronte. Šīs mājas atradās vairāk mežā, tālāk no lieliem ceļiem, ne tā kā mēs ceļmalā. Dzīvojām ar māsīcu Rūtu un brālēnu Uldi. Laiks aizgāja ātri. Tikai kādu dienu pārbiedēja igauņu leģionāri visi rindā iznākdami no meža. Ejot uz Igauniju, lai iedodot paēst un kaut ko līdzi ceļam. Lillijas tante tos paēdina
un izvada, pastāstīdama labāko ceļu pa savam prātam. Fronte bija pārgājusi pāri. Noticis tas, ko ļaudis pareģoja 39 g. rudenī skatoties kāvu cīņā pie debesīm. Toreiz ziemeļu pusē parādījās neredzēti liela ziemeļblāzma. Ziemeļos tādas parādoties bieži, bet pie mums Latvijā vairāk nekad neesmu redzējusi tik lielu blāzmu debesīs. Toreiz cilvēki drūmi vēroja šo parādību un sprieda, tas uz kariem. Tonakt ļoti ilgi liesmoja kāvu cīņa debesīs. Valdot ticējums, kāda krāsa paliekot pēdējā, tāda vara paliekot. Uzvarēja sarkanā krāsa. Tā notika arī dzīvē.
Aizbēguši nekur nebijām. Vajadzēja atgriezties mājās un padevīgi gaidīt savu likteni. Lielgabalu duna aizgranda Kurzemes virzienā. Tur cīnījās 19 divīzija muļķīgās cerībās vēl noturēties un atkarot Latvijas brīvību.
Braucām mājās. Pa bezdrāts telefonu jau bijām dzirdējuši, ka Limbažos pakārts vācietis, kuru izdevies notvert. Viņš lūk esot iemetis, vai arī tikai gribējis iemest granātu sieviešu pirtī. Tad nu visas Limbažu komunistu vecenes noskatījušās viņa pakāršanā. Neko nav līdzējusi viņa taisnošanās - Vainīgs un viss. Karātavas atradās, kā stāstīja netālu no ceļa pa kuru mums vajadzēja braukt uz mājām. Es gan nekā garām braucot neredzēju galvu pagriezu pavisam uz otru pusi, pārāk šausmīgi izlikās redzēt pakārto cilvēku.
Mājās tēvs ar tantiņu mūs sagaidīja pavisam priecīgi. Dzīve, cik nu vien tas bija iespējams it kā iegāja vecās sliedēs. Lopus cik iespējams ātri likvidēja. Daudz jau to nebija vairs palikuši, jo vācieši projām ejot armijas vajadzībām ar bargiem sodiem piedraudot ņēma savu tiesu līdz. To, ka labi nebūs nešaubījāmies. Mūs ne tikai "izkulakoja", bet arī tēvam pierakstīja kaitniecību, par gūstekņu izmantošanu, par zemes atņemšanu jaunsaimniekiem un vēl daudz ko citu. Tika uzskaitīta liela grēku nasta. Sapratām, ka joki nebūs. Māmuļa meklēja visādas attaisnojošas liecības, brauca uz Valmieru taisnoties. Kaitniecību it kā noņēma, bet tas maz ko līdzēja. Zemi un māju ar visām citām ēkām atņēma. Atstāja tikai 8 ha
visur valdīja tukšums un klusums, bez cilvēkiem, tik cīruļi gaisā nebēdnīgi grieza savas dziesmas - tāpat kā Latvijā. Kas viņiem daļas par nabaga gūstekņiem.
Beidzot pēc mēneša braukšanas gala punkts. Piebraucām stacijā - Berezovka. Pretīm sabraukuši kolhozu, sovhozu un citādu darba vietu priekšnieki. Tāpat kā kādreiz Latvijā dalīja gūstekņus, nu dalīja mūs. Prasīja ko katris prot ar ko nodarbojies. Māte domāja, ka mums visiem četriem vairāk jāturās pie lauksaimniecības, pie lopiem - cerēja, ka tur būs vieglāk izdzīvot. Mūsu vagona cilvēkus lielāko daļu izvēlējās kāds žīds, 
soltes
 ādas jakā. Būšot darbs ceļu palīgsaimniecībā. Pajautāja, vai govis protam slaukt. Māmuļa un es piesacījāmies, ka protam. Mūs četrus un vēl kādu vecu tantiņu, kā vēlāk saucām Drosmaņu māti, kuras divi dēli bijuši vācu armijā, aizveda uz ceļu palīgsaimniecību ДЭУ 
Тамбовский р-н
. Drīzumā no turienes uz aizbraukšanu posās čuvašu ģimene arī izsūtītie. Palikām priekšnieks, viņa sieva un krievs Ivans ar savu Marusju un mazo dēlēnu Jurku 4 g.v. puisēnu. Klajā stepē, šosejas malā trīs mazas mājiņas ar pāris istabiņām katrā. Tālāk ferma - govju aploks ar šķūni, vai kūti govīm un zirgiem. Apkārt klajš lauks ar neredzēti lielām vērmelēm - "burāniem". Visur tās izaugušas kā meži pāri mūsu galvām. Pāri šosejai redzamas arī tādas pašas dažas mazas mājiņas. Tambovkas maizes ceptuves palīgsaimniecība "
Piškombināts
." Tikai tālumā manāms mazs 
sķipsnītis
 koku. Ar ilgām skatījāmies uz to pusi. Vēlāk uz turieni aizgājām, bet tur nebija nekāds drošais patvērums. Tas bija kriminālnoziedzinieku lēģeris, apaudzēts ar nelielu papeļu grupiņu, tādēļ tur nemaz nebija iespējams tuvoties. Apmēram 12 km Tambovkas pilsētiņa, rajona centrs. Uz otru pusi pa šoseju ceļu saimniecības strādnieku vieta uz kuru tika aizvesti mūsu vagona stiprākie cilvēki.
Liekas tās pašas dienas vakarā no šosejas otrās puses mājiņām ciemos ieradās krievu meitenes. Labi krievu valodu runāja tikai māte, mēs jaunie tikai tāpat kaut kā murmulējām. Tikām uzaicināti ciemos arī pie viņām. Kādreiz arī aizgājām. Viņu pras-
me dziedāt savas saldi sērīgās dziesmas bija apbrīnojama, ko arī neslēpdami pateicām. Redzēdamas, ka tās mums patika un iepriecināja meitenes sevišķi centās ar savu dziedāšanu. Rakstīja dziesmu vārdus un mācīja arī mums tās dziedāt. Jaukas, vientiesīgas un piemīlīgas krievu meitenes ar savām ģimenēm.
Tajā pašā dienā ieraudzījām savu kopjamo un slaucamo ganāmpulku. Acis šausmās ieplētās. Kaut ko tādu nebijām redzējuši. Tāda lopkopība mums toreiz bija pilnīgs jaunums. Aplokā cīruļputenī sagriezusies stāvēja lopiņi it kā govis. Daža tiešām smuka pēc izskata. Siens no tuvējās kaudzes tiek tāpat pasviests zem kājām. Par laimi zeme vēl sasalusi, kad atkusīs varēs jau dzīt ganos. Ja kupenas un sniegs neklāja nabaga lopiņu muguras, tad garā spalva uz mugurām līgojās kā jauns ziemāju zelmenis. Slaukšana varena - kādas piecas gotiņas. Daža ar diviem pupiem, daža ar trim, tik vienai visi četri. Katru dienu priekšnieks stāvēja pie aploka sētas un ar mērāmiem rīkiem rokā pārbaudīja izslaukumu. Ja izlikās, ka maz izslaukts, pārbaudīja arī slaukšanas akurātību. No tiem dažiem nožēlojamiem litriņiem, par domāto piena malka iedzeršanu nebija ko domāt. Atlika vien no priekšnieka par dārgām kapeikām pirkt no viņa piena mašīnā nomalto vājpienu, jo pilnpiens iznāca šausmīgi dārgi un to vispār arī nevarēja nemaz dabūt, tad tak priekšniekam nemaz neiznāktu. Kurināmais, lai uzvārītu ēst, vai tikai tāpat tēju, jāsalauž tur pat mājas priekšā - burānus. Bija vēl diezgan auksts arī siltums istabā nepieciešams. Visa ģimene pēc padarītiem darbiem pievakarē laužam laukā burānus, lai mazliet sasildītos savā istabā. Laumu ar Drosmaņu māti norīkoja norīkoja pie ceļu darbiem. Gar ceļmalu sastādīto kociņu apkaplēšanā.
Iztikšana "spīdoša". Avansā izsniedz priekšnieka piena mašīnītē nokrejoto vājpienu. Tāpat pērkam kartupeļus. Kādu dienu abas ar māmuļu zirgu stallī pamanām pilnīgi mēslos nogrimušu lapegles baļķēnu. Tas kā redzams kādreiz kalpojis zirgiem kā ēdam sile, lai siens nebūtu jāmet tieši zem kājām zemē. Kā redzams, tas pilnīgi aizmirsies un ieaudzis mēslos. Šeit šīs mājiņas un tāpat kūti ar
zemes un tiesības pagaidām vēl dzīvot savās mājās un istabās. Selkuļ mājas centru dalīja Sarkanarmijā kritušā vīra sieva - Unguru Milda un Lejaszveinieku bijušais rentnieks, toreiz iznīcinātājs - Siņicins. Māte ar tēvu pierunāja mūsu 
dīšlēru Vanku
, kurš līdz tam dzīvoja mūsu pirtiņas istabiņā, šo to mums palīdzot par to ēdot pie mūsu galda, arī pieprasīt zemi pie mums. No sākuma viņš atļāva saimniekot tam iedalītā zemē mums. Turpināja pat mieloties pie mūsu galda. Savu dzīvi tas bija nodzīvojis kā vecpuisis piepelnīdamies ar jumtu klāšanas darbiem dažādās mājā. Šīs zemes izmantošana daudz palīdzēja, lai varētu palēnām likvidēt savus lopus, nomaksājot lielās kulaku nodevas. Vēlāk, kad viņam par brīvu no mūsu ganāmpulka piešķīra mūsu pirmo sugas govi Ciedru, attiecības mainījās. Jaunsaimnieks pārcēlās no pirtiņas uz bijušām meitu istabām. Pārveda sievu, kā mēs to saucām "
Pluncu
", jo viņa izskatījās liela, resna uzpūtusies un nerunīga. Arī pats Vanka mainījās, vai nu no bailēm saieties ar kulakiem, vai arī no lepnības. - Varbūt no neveiklības, jo par brīvu dabūja mūsu labāko govi. Pats teica, ka pagastmājā viņam pārmetot draudzību ar kulakiem.
Mūsu 
dišlēra
 slinkums bija apbrīnojams. Vienmēr klusu smējāmies, kad viņš gāja it kā olu nestu sev uz galvas. Bikšu caurumus sasprauda ar šindeļu naglām, lai nu galīgi plikumi nespīdētu. Tagad kādreiz iedomājos, varbūt tiešām viņš bija slims. Tagad arī es lēnām tāpat soļoju pa ielām, jo mana sirds neļauj paspert  ātrāku soli. Jā - smieties par citiem ir viegli, grūti ja citi smejas par tevi pašu.
"
Plunca
" bija šiverīgāka, tikai viņas apmēri tai neļāva apgrozīties sevišķi veikli. - Ziemai pienākot Lauma aizbrauca mācīties uz Rīgu, Daiļamatniecības vidusskolā. Es savā mūžā pirmo reizi paliku viena, bez lielās māsas aizmugures. Jutos pavisam dīvaini, bailīgi. Lauma vēl pirmā skolas dienā atnāca man līdzi uz skolu, lai paskatītos kādā kompānijā paliks
mazā māsa. Viņai skola sākās vēlāk. Mazai māsai palika 14 gadi. Karš vēl turpinājās. Kurzeme vēl nebija padevusies. Visur vēl gaidīja savus atgriežoties vai nu no vienas, vai otras puses armijām. Mana sola biedrene gaidīja savu brāli atgriežoties no Kurzemes, no leģiona. - Tas bija mans paraugzēns - Fricis. Viņa glabāja mājas augšā noliktos ābolus, varbūt brālis vēl atgriezīsies. Neatgriezās daudzi mūsu pagasta jaunieši, arī Fricis. Neatgriezās arī Laumas skolā ieskatītā pirmā simpātija - Helmūts. Tikai ļoti vēlu vecumā izlasīju pavisam nejauši rokās pagadījušos "Rīgas balsī", sludinājumu - Kas zina ko par nezināmiem kritušajiem leģionāriem - tur bija arī mana bērnības ideālā zēna vārds - tik toreiz par manu apbrīnu gan viņš nemaz nekā nezināja. Varbūt tikai tagad tas bija to uzzinājis un tieši tādēļ man rokās brīnumainā kārtā nonāca tā avīze, kas pastāstīja par Alfreda pēdējiem dzīves mirkļiem. Smagi ievainots galvā, sadedzis skolā izvietotā lazaretē, kurai uzmesta krievu lidmašīnas degbumba.
Par brīnumu pašai mācības man veicās. Pusgadā saņēmu labu liecību. Māmuļa nekādi nevarēja samierināties, ka mēs ar Laumu esam šķirtas. Klusu apkārt klīda sarunas par gaidāmajām represijām. Māte domāja, ka meitas Rīgā tas varbūt neskars. Aizbraukusi uz Rīgu, sarunāja ar skolas mācības daļas vadītāju, ka mani uzņems daiļamatniekos, ja izrādīsies, ka protu kaut cik zīmēt. - Tā es ar drebošu, ar tikai pusgada nobeiguma liecību devos uz Rīgu. Kurzemē vēl arvien gāja smagas kaujas. Skolā vēl nebija atgriezušies daudzi - citi Kurzemes ielenkumā, citi aizbēguši, vēl citi dažādos iesaukumos, armijās. Skola bija pustukša, bez audzēkņiem. Nolikusi paviršu eksāmenu sāku mācīties Daiļamatniecības vidusskolā kerāmikas nodaļā. Klases aukstas, nekurinātas. Grāmatas nekādas no kā mācīties, tikai skolotāju lasītās lekcijas un pašu pieraksti. Sēdējām mēteļos. Rokas sala rakstot. Laumai krustmāte uzdāvināja vadmalas gabalu, no tā viņai pašuva ziemas mēteli. Man palika Laumas vecais mētelis, kurš arī man sen jau bija par knapu. Lauku kurpnieka
skolas laiks. Nu krievu valodas vietā mācījāmies vācu valodu. Internacionāles vietā dziedājām vācu himnu "Vācija, Vācija pāri visam, pāri visam pasaulē!" No sākuma mūsu mājās it kā uzspīdēja cerība - dzīvosim. Vismaz nu mums neviens vairs nedraudēja ar izvešanu. Varējām mierīgi dzīvot savās mājās. Tēvs piederēja pie sliktiem saimniekiem, kurš paņēma, no mūsu laukiem jaunsaimniekiem piešķirto zemi atpakaļ atkal savā lietošanā. Sāka ataudzēt govis, zirgus. Ganāmpulks palielinājās ar jaunām telītēm. Stallī auga jauni kumeliņi. Dzīve turpinājās neskatoties uz lielajām kara laika nodevām, zem kurām grūti pūta visi zemnieki. Grūtas bija ne tikai nodevas, baisi un grūti bija visi kara laika likumi un sodi to nepildīšanas gadījumā. Māte domāja: "Labāk zem gudra kunga, nekā zem tumsoņiem, lieliniekiem." - Domas mainījās, kad lēnām sākām ieklausīties apkārt notiekošajā. - Likums - žīdiem jāstaigā ar uz drēbēm uzšūtu zvaigzni uz krūtīm un muguras. Māmuļa atbraukusi no Limbažiem stāstīja un raudāja, ka redzējusi Kocenu ģimeni, ejot pa ielas vidus daļu, izmisušiem skatiem ar drēbēm uzšūtām zvaigznēm. Nolaiduši acis, nav pat sasveicinājušies. Kocēni Limbažu lielākie drēbju veikala īpašnieki. Mūsu mājieši vienmēr tur iepirkās mājas vajadzībām. Neviens vēl toreiz nezināja, ka vēlāk tos nošaus Vilbaku priedēs, kur vienmēr braucam tagad garām, braukdami uz Limbažiem.
Čigāniem aizliegts apkārt staigāt un diedelēt. Pie mums pirms kara bieži iegriezās čigāni. Māte no tiem baidījās un vienmēr ar tiem gribēja iztikt pa labam. Par viņu nekaunīgo kaulēšanos un lūgšanos māmuļa un tantiņa vienmēr atrada kaut ko viņiem iedodamu. Gaļu, miltus vai drēbītes, kuras mums bērniem izaugušas un palikušas par mazām. Sevišķi bieži mūs apmeklēja čigānu Nača ar savu ģimeni. Šai ģimenei māte vienmēr kaut ko iedeva, tādēļ tik ļoti no tās nebaidījāmies.
Čigānu ierašanās mājās tomēr vienmēr bija nepatīkama. Tie ložņāja pa visām malām, meklēdami, ko tik varētu nozagt. Visas iespējamās durvis tika noslēgtas un mums piekodināts, nekur tālu neaizklīst, jo čigāni dažreiz varot nozagt pat bērnus. Sevišķi baidījāmies no svešām čigānu bandām. Tēvs tādas pamanījis steidzās mājās no lauka ar pātagu rokās, palīdzēt sievai un bērniem no nelūgtajiem viesiem tik vaļā. Sist jau nevienu nesita, bet kad tiem baigā balsī uzsauca, visi čigāni ātri vien salasījās savās kulbās un aizbrauca, samierinājušies ar to, ko dabūjuši savās tarbās.
Reiz, kad bijām pavisam mazas, abas ar Laumu stipri iemīlējām mūsu sunītes Dellas pirmos divus kucentiņus. Lutinājām katra savu, Laumai Bobis, man Musis - pelēks kucentiņš ar tumšu purniņu. Šie sunīši tiešām arī iemīlēja katris savu saimnieci un klausīja katris tikai vienai no mums.
Mājās atbrauca čigāni. Pamanījis kucentiņus čigānpuika uzklupa tiem, lai atdodot tos. Māte gribēja tos atdot, mēs lūdzāmies tā nedarīt. Juzdamas ka labi nebūs, paķērām mūsu mīluļus un devāmies tos kaut kur nobēdzināt. Tālu nevarējām aizbēgt. Ieskrējām mazmājiņā un iekrampējāmies. Laumai iegribējās aizskriet apskatīties, kas notiek ārā. Viņa aizgāja, bet līdzi skriet tai gribēja arī Bobis, tas kauca un skrāpējās gar durvīm. Sev par postu Bobis mūs nodeva apkārt klaiņojošam čigānēnam. Viņš parādīja, kur esam apslēpušās un māte atļāva čigāniem atņemt mūsu sunīšus. Skumām ļoti, bet mājās mums toreiz bija četri suņi, kuri ceļa malā dzīvodami ne pa jokam uzbruka garām gājējiem un braucējiem.
Naču ar savu ģimeni pēdējo reizi vēl redzējām pirms vāciešu ienākšanas, pirms likuma par čigānu savākšanu. Načai vai kādai citai viņas bara čigānietei bija uzradies mazs bērniņš - meitenīte. No lupatu kalna uz virtuves galda zibēja mazi pliki papēdīši, Māmuļa žēlodama mazo Načai iedeva produktus vairāk kā citām reizēm un šādas tādas drēbītes. Nača ļoti priecājās: "Paldies, saimniecīt, paldies! Tu būsi mūsu meitiņai krustmāte un mēs viņu nosauksim par Austriņu
aiz notekas caurules kādā mājas pakšķī. Pati devos uz mājām. Paveicās viss laimīgi. Neviens to nepamanīja, tik mana draudzene Lillija, kura pat mazliet ar savu muguru mani piesedza. Pati jutos ļoti apmierināta ar savu mazo varoņdarbu.
Tālāk atkal mācības. Pašai tīri nemanot biju kļuvusi par teicamnieci. Teicamnieki saņēma lielāku stipendiju. Arvien vairāk mājās atgriezās leģionāri. Tika iekārtotas filtrācijas nometnes tepat Rīgā, kur tika izskatītas katra vainas un grēki. Puiši kā jau puiši rakstīja vēstules meitenēm. Lūdza paciņas, lūdza ciemos uz lāgeri. Lauma arī dabūja uzvārdus un vārdus. Tante gatavoja paciņas, stiepām tās uz nometni. Puiši tika vesti ar vaļēju tramvaja piekabi uz VEF strādāt. Veda pa Ļeņina ielu, tagadējo Brīvības ielu, pa kuru agrāk veda tramvaja sliedes. Vaktējām šo laiku pa logu skatīdamās. Mājām cits citam sveicienus.
Pavasari vajadzēja iet uz praksi Porcelāna fabrikā - Keramikas nodaļā. Skaistos, agros pavasara rītos braucām ar tramvaju četras meitenes. Es parasti kopā ar savu draudzeni Ilgu. Pusdienās iznāca iet garām nelielam bariņam vācu kara gūstekņiem. Tik novārgušas, skumjas sejas, man gribējās tos iepriecināt. Centos tiem tuvāk paiet garām un sargam nemanot kādam vācietim saujā iespiedu savu pusdienas maizi. Jutos tik muļķīgi priecīga, biju kādam palīdzējusi, kaut pati paliku bez pusdienām. Vēlāk to pastāstīju Ellas tantei, tad viņa sāka smērēt man divas maizītes, pašai un gūsteknim. Tā tas turpinājās visu laiku, kamēr tur strādāju. Mana Ilga gan neatļāvās nekad nevienam neko pasniegt.
Nākošā gadā prakses laiku aizbraucu līdzi Ilgai uz Alūksnes pusi - Viņas dzimto pusi. - Keramikas darbnīcas puiši mūs ar cauru laivu izvizināja uz ezera salām. Kopīgi ar Ilgu izstaigājam skaistākās, ievērojamākās vietas. Prakses dienas iekrita arī Jāņu diena. Ilgai tur bija daudz pazīstamas mājas. Atbrauca arī Ilgas draudzene Aija 
Zoūdu
 ar savu māsu. Nopinām vaiņagus
no rudzupuķēm un pīpenēm, devāmies līgot. Aija ar Ilgu aizklīda ar pazīstamiem puišiem, es tāpat viena nočurnēju kaktiņā. Visiem, kuri mani uzlūdza dejot jāatsaka - neprotu. Savu neprasmi ļoti nožēloju. Toties dūšīgi palīdzēju dziedāšanā un aplīgošanā.
Pašas pēdējās mājas, kur nonācām jau rīta gaismā pavisam bēdīgas. Jauns puisis pusparalizēts gulēja uz gultas. Man viss prieks izkūpēja vējā. Viņš bija atgriezies no leģiona uz savām dzimtajām mājām, kur katris stūrītis tam ļoti labi pazīstams. Stāstīja mums, kur meklēt pirmās meža zemenes, kad Jāņu dienā gājām staigāt. Redzams, viņam tik ļoti gribējās nākt mums līdzi. Projām braucot izlikos, ka esmu vēl ko aizmirsusi. Tik ļoti gribējās vēl ko jauku pateikt vēl šim jaukajam cilvēkam. Piegājusi pie viņa gultas, uzsmaidīju, sacīju, ka ceru, kad nākošā reizē šeit atbraukšu, viņš noteikti varēs jau pats mūs pavadīt pa visām savām labajām zemeņu vietām, lai tikai dūšīgi veseļojās. Pretī saņēmu pavisam skumīgu smaidu. Man neiznāca nekad vairs tur aizbraukt. No Ilgas uzzināju, ka drīzi vien viņš bija miris.
Atkal vasara, atkal rudens. Cerības, ka dzīvosim ilgi un laimīgi nekādas. Arvien skaidrāk iezīmējās mūsu likteņi. Pēdējā dienā braucot projām no mājām, bija bezgala skumji. Māmuļa ar Laumu pakoja līdzi ņemamās lietas un mantas. Uz brīdi lielajā istabā paliku viena. Stāvēju pie tēva melnā galda un skatījos uz dārzu. Nomaldījusies dzērve izmisīgi klaigādama, laikam saukdama citas, cīnījās pret vēju, tad vēja virpuļos pazuda debesīs. Mūsu vecais, lielais ozols, briesmīgi šņākdams turējās pretīm vējam, kas ieklupis vēl tā lapainos zaros. Sirdij tik mīļā ainava. Paņēmu mazu papīra gabaliņu un uzrakstīju it kā zvērestu ozolam, lai kur vien arī kādreiz nokļūšu, ja vien būšu dzīva, centīšos atgriezties. Ienāca pārējie un izbeidzu grimt savās drūmajās priekšnojautās. Tas tiešām izrādījās vēl pēdējais rudens mūsu mājās.
Brālis bija pabeidzis pamatskolu un arī posās uz Rīgu. No sākuma domāts bija par Bulduru dārzkopības skolu, bet viņu tur neuzņēma. Tikai izlamāja, ka "kulaka" dēlam tur nav ko darīt. Viņu uzņēma
atmosfēru uzskicēt.  Vēl Latvijā būdami visi centās izmest zīmītes piederīgajiem, bet izrādījās modrā apsardze tās visas centīgi bija salasījusi. Arī mūsu zīmītes, tāpat kā citu neviens nesaņēma. Pārbraukuši Latvijas robežu visi ar rakstīšanu nomierinājušies. Uz spaiņa cenšamies nesēsties, nepatīkami. Tik naktīs sākās klusa rosība. Iebraucot dziļāk Krievzemē, stingras apsardzes uzraudzībā uz brīdi sāka mūs izlaist no vagoniem. Tad nu visi, vīri uz vienu pusi sievas uz otru centāmies kaut kā slēpties aiz riteņiem. Kādreiz mūsu vagona meitenes uzdrošinājāmies aizskriet kā zaķi un satupties aiz vilciena sliežu uzbēruma. Apsardze tūlīt ieradās aiz mums un nemaz nekautrēdamies trenkāja atpakaļ aiz vagona riteņiem. Dažām pat situši ar plintēm. Mani tikai pagrūda, paceļot no sava vietas, gandrīz apgāžot. - Tā braucām tik tālāk. Labāk bija tiem, kas bija paspējuši ko paņemt līdzi. Grūtāk tiem, kam nekā nebija. Vēlāk pa vagoniem sāka izdalīt kaut kādas zupas spaiņus un ķieģeļu maizīti. Stacijās gājām, lai kādos līdzi paņemtos traukos ietecinātu no krāniem "kipetok" it kā vārītu ūdeni. No visiem vagoniem tur saskrēja lielas rindas, lai to dabūtu, kamēr vilciens stāv. No sākuma visi ļoti dedzīgi lūrējām un centāmies pierakstīt stacijas, kurām pabraucām garām. Vēlāk, kad brauciens ievilkās, tas apnika. Jo vilciens steidzās tālāk, dziļāk Krievzemē, jo brīvāk mūs palaida pastaigās stacijās. Nevienam vairs negribējās nekur bēgt un dzirdot vilciena iesvilpšanos izmisīgi katris steidzās pie saviem piederīgajiem, lai tikai nepaliktu viens svešajā stacijā. - Novosibirskā jauns izbaiļu brīdis. Visu vilcienu pa grupām izsēdināja un dzina uz pirti. - Vīrieši atsevišķi, sievietes atsevišķi. Tik daudz bija dzirdēti briesmu stāsti par vīriešu atdalīšanu no sievietēm pirmajā izvešanas laikā. Visiem izbailes acīs, kas notiks, vai tiešām tikai pirts. Ieveda mūs pirtī  - visām izģērbties, drēbes nodot. Bailīgi domājām, ka nu nesūta uz kādām gāzes kamerām, vai tiešā ceļā uz bedri, nošaušanai. Laimīgā kārtā izrādās tiešām uz
pirti un drēbes uz atutošanu.
Vēlāk no vagoniem, sargu uzraudzībā, pašu izvēlēti stiprākie cilvēki gājām stacijā pēc zupas un maizes porcijām. Irkutskā arī es izprasījos iet pēc zupas citiem līdzi. Nekad pa to laiku tik tālu nebiju staigājusi. Nevarēju iedomāties, ka, ka tik ļoti esmu novārgusi. - Galva reibst, kājas grīļojās svaigajā pavasara gaisā. Sliežu tik daudz un visām jāpārkāpj ar zupas spaini rokās. Izmisusi klunkurēju un skatījos, ka tik nepazaudēt pārējo bariņu. Sliežu pārmiju tik daudz, kā nepakrist uz tām un neizliet vēl zupu. Vienīgā vēlme, kaut tikai pietiktu spēka nokļūt līdz savējiem, līdz vagonam un nepalikt čekas gādnieku rokās, svešā pilsētā. Viss beidzās laimīgi toreiz. Vēlreiz izkāpu Čitā. Tur atļāva vairāk pastaigāties. Tur nopirku pat alumīnija bļodiņu, kur visiem rokas nomazgāt. Interesanta kalnaina pilsētiņa ar tādām kraujām uz ielas, ka tikko var pārkāpt. Droši vien tā bija kāda pilsētas nomale, ne jau nu pilsētas centrs.
Beidzot izbraucām cauri Urālu kalnu grēdai, bet skrējiens vēl nebeidzās. Traucāmies tik uz priekšu vēl un vēl. Kad beigsies šis šausmīgais skrējiens, neviens nenojautām. No vagoniem mūs izlaida arvien brīvāk. Nebija vairs jāsēž tieši aiz riteņiem, ļāva paskriet arī tālāk mazliet. Apstājāmies kaut kur klajā laukā. Tālumā pamanāma tik viena būdiņa, šķūnītis. Tik nabadzīga un tukša likās šī mājiņa. Domājām, ka tur nu gan neviens nedzīvo. Priecīgi viss sieviešu bars devāmies uz turieni, vismaz būs kur kailo pēcpusi piespiest, lai neviens nelūgts uz to neskatās. Laika maz pa ceļam jau kņopējamies, lai steigā ielenktu nožēlojamo būdiņu. Kad visas bijām sasēdušās, tikai tad pamanījām, ka aiz kāda maza lodziņa krievu veča bļāva un vīstīja kulakus. Bija jau par vēlu. Savu padarījušas priecīgas steidzāmies uz savām mājām, vagoniem. Izgreznojām mājiņu ar savu vaiņagu, tantei atlika tik mūs pieminēt un atcerēties mūs. Braucām, braucām atkal neziņā, kad beidzot pienāks gals šim braucienam. Pat baigā Krievijas ziema tur sāka jau atkāpties. Zeme vietām atkususi, rēgojās nepļautas, garas stepju zāles kumšķi. Lielāko tiesu
Izaugs tik pat laba mūsu melnā Austriņa, kā tu saimniecīte!" - Tā toreiz aizgāja Nača ar savu melno Austriņu. Nekad vairs viņu neredzējām. Vai viņai izdevās izaugt lielai kaut kur paslēpjoties? Vai arī viņa palika Vilbaku priedēs? Par Naču un Austriņu nekas vairs netika dzirdēts. Bieži ar skumjām un šausmām sirdīs viņu pieminējām.
Meklēja, medīja arī komunistu piekritējus. Kādreiz aizskrējuši uz šķūni, kur gribējām palēkāt pa svaigajām siena sliktēm, pamanījām otrā pusē uz augstākās sliktes izklātus svārkus. Tur tikko bija gulējis cilvēks, bēglis, meža brālis, tikai mūsu iztraucēts paslēpies kaut kur tālāk. Klusēdami aizvācamies. Mājās mātei to pastāstījām, bet citiem to nedrīkstējām stāstīt. Klusēšana par visu redzēto kļuva par vienu no lielākām kara laika mācībām. Ja agrāk drīkstēja par visu gaiši un priecīgi tērzēt, nu vajadzēja mācīties klusēt. Nekad nepateikt to, ko domā, dažreiz arī melot, lai aizstāvētu savu un citu dzīvības.
Ganāmpulka pieskatīšana arvien vairāk palika manā ziņā. Lauma jau daudz varēja palīdzēt lielākos darbos. Brāli tēvs labprāt ņēma sev palīgos pie mašīnu remonta. Daudz gan, cik es redzēju, tas neprata šais darbos palīdzēt, bet tēvam ļoti patika kopā ar viņu strādāt vīra darbus.
Kara laikā Rīgā grūti gāja pilsētniekiem ar iztiku. Visu vajadzēja saņemt tikai uz kartiņām un kuponiem. Mūsu mājās, neskatoties uz visām lielajām nodevām, ēdamā netrūka. Šo iemeslu dēļ pie mums dzīvoja Rīgas tantes paziņas Vēras bērni - Kārlis, Haris un mazā Tamāra. Ja mazā meitene baudīja visus mazo bērnu labumus, tad Harim un Kārlim gan bija jāpalīdz šo to padarīt. Haris ganīja govis. Kārlis tāpat šo to piepalīdzēja dažādos darbos. Kādu vasaru govis ganīja izpalīgs Ilmārs. Arī viņa ģimene savu vasaras atvaļinājumu pavadīja mūsu mājās. Šos 
gadus
, kad govis ganīja
šie zēni es vairāk laika varēju pavadīt dažādos mājas darbos. Man patika kopā ar māmuļu kaut ko strādāt, tad jutos liela pilntiesīga sieva. - Grābām sienu aiz dārza. Pamalē dūcināja pamatīgs negaisa mākonis. Steidzāmies sagrābt sienu pļavā - māte, tantiņa, Lauma un es. Lauma pirmo reizi tika nolikta rindā aiz mātes un tantiņas grābt savu vālu. Es vēl grābstīju tāpat pa maliņām, kā pagadās. Lauma tik ļoti steidzās noturēties rindā, ka viņai neiznāca laiks pat atskatīties, kāds aiz viņas paliek nogrābtais lauks. Mani tā piesauca kā uzticības personu darba novērtējumam: "Daina, paskaties nu, kāds man tur paliek pakaļā!" Es tad izteicu savu novērtējumu. Katris darbs jāpadara skaisti - tāds mūsu mājās bija negrozāms likums. Lauma pūlējās no sirds un es viņas darbu varēju novērtēt tikai atzinīgi. Tikai viņas izteiciens pie mums, svarīgas steigas gadījumos tika pieminēts, pus pa jokam, pus nopietni, pat vēl tagad mūsu abu starpā.
Sienu paspējām sagrābt. No birzes, Melkas puses nākošais mākonis melns, draudošs, jau aizklāja gandrīz pus debesis. Vēl pēdējie pēcpusdienas saules stari atspīdēja uz vītoliem kūts galā. Pret tumšo negaisa mākoni tie iemirdzējās tik sudraboti spoži. Priecīgas par paveikto darbu, mēs visas sievietes stāvējām purviņs pļavas malā.
Stāvēju tuvu mātei: "Skatieties, cik brīnišķīgi mirdz mūsu vītoli, kā sudrabā lieti," māte teica. Es droši vien to nebūtu pamanījusi, bet tagad pacēlu acis pret melno padebesi. Skats bija neparasti skaists. Padarīta darba prieks, dabas vienreizīgais skaistums un varenība, kopības sajūta ar saviem tuviniekiem, ar māmuļu, šis mirklis iz ierakstījies manā apziņā ar sudraba burtiem. To atceros vēl tagad, kad naktīs aizbēg miegs.
Pērkona negais pārgāja, bet kara negaiss arvien vairāk. Tuvojās manam "Saulainam pagalmam." Poļu strādnieki, kuri agrāk strādāja pie mums san aizbraukuši uz Poliju. Pie mums dzīvoja un strādāja kalps ar savu ģimeni un Pēterītis, poļu puisis, invalīds no bērnības. Pa vasarām uz laukiem palīgā lauku darbos sūtīja
ko var, pēc iespējas vairāk. Sākās galīgais negals, pat Barim, ja tik tas kārtējo reizi nebija aizskrējis uz mājām. Toties Mētru varēja pielaist līdz pašai labības lauka malai, kur parasti zāle auga kupla, skaista, nenobradāta. Kad viņa tā smagi nopūtusies, dziļāk ievilka elpu vajadzēja tik brīdinoši uzsaukt viņas vārdu un tā godīgi turpināja plūkt zāli maliņā, ne ar mēles galiņu neaizskārdama labības stiebriņus. Mana mīlule Priecīte, atkal bija savādāka. Ja acis no viņas nolaida tā varēja sastrādāt lielas aplamības. Viņu es centos pieradināt, pieganīt tāpat kā Mētru, bet tas gan prasīja daudz lielāku uzmanību. - Jautrīte apaļa kā bumbiņa lauka vidū tik nopietni un centīgi strādāja, apkārt neskatīdamās, ka bieži gadījās pārēdās āboliņa laukā, tad atkal negals ar to.
Nelielo ganāmpulku viegli varēju ielaist visšaurākajos upes līčos, ne tikai skaistajā un plašajā avota līcī. Avota līcis, tādēļ, ka tā vidū nedaudz no upes atdalīts pludoja avotiņš. Bieži piegājusi  toreiz to vēroju, kā tas no kaut kurienes uz augšu pludoja kā maza straumīte. Mazs akmens grāvītis to šķīra no upes. Upes ūdens vienmēr dzelteni brūns, tik avotiņa pusē balts un dzidrs. Tikai pavasarī palu laikā avotiņš saplūda ar upi. Pāri avotiņam liecās alkšņu krūms. Tā lapas sabira ūdenī, avotiņā. Tur iekritušas tās izskatījās kā sudrabotas, apķērušās ar maziem, sīkiem, sudrabotiem gaisa burbulīšiem. Man patika no avotiņa padzerties. Nometusies četrrāpus centos padzerties tāpat ar muti, vai arī iegremdējusi plaukstas dzidrajā avotiņa ūdenī. Tāpat kā skopais Ansis, Kārļa Skalbes pasakā, spoguļojos avotiņa nemierīgajā, plūstošajā ūdenī. Vai arī mūsu avotiņam pati Laima stāvēja aiz alkšņu krūma? Droši vien, jo vai tad citādi es būtu jutusies toreiz tik gaiša un laimīga neskatoties uz visām apkārtnes bēdām. Avotiņa dibenā, jau mirdzēja pat daudzsološi sudraba dalderi, sudrabainās alkšņu lapas, tik laukā rokas izceltas tās zaudēja savu spožumu - kā daudz kas cits, kas karstās rokās satverts.
Žēl, ka tagad šo avotiņu vairs nevar atrast. Pāri gājusi meliorācija un laiks.
Arvien mazāks paliek ganāmpulks. Pārdodam Priecīti - turēšanai uz kādām mājām. Tikai viņas mūžs iznāca pārāk īss. Kādu nakti tā izvesta no saimnieka kūts un nokauta grāvmalā. Ciedra atdota Vankam. Stāv atsevišķi no mūsu govīm. Tantiņa bieži to žēlo. Apkopdama mūsu govis nolīdzina mēslus arī viņai, kura stāv kā uz kanceles, mēslu kaudzes galā.
Meža darbos nodzīta Bella tagad pēc nedzīva kumeliņa piedzimšanas atlabusi, arī tiek pārdota. Mums paliek tik Maija un Miks. Maijas vienaudzi Dzintru arī pārdodam kaimiņam, tā skaitās Laumas pūra zirgs. Maija manējā. Par Bračkas sauktā Dace jau sen pārdota. - Kaimiņš lepodamies reiz gribēja izbraukt cauri mūsu mājām ar Dzintru. Tā viņu gandrīz izgāzdama no ragavām, nepakļaudamās vadībai ar visām ragavām vēl mēģināja ieskriet mūsu kūti. Nekas nelīdzēja, bija vien jāiet pretīm saviem likteņiem, gan zirgiem, gan cilvēkiem. Dzintru vēlāk kolhoznieki notriekuši, par daudz saskrieta nobeigusies. Bija skaista, jauna, slaidām kājām - Īsta skaistule. Tēvs paturēja Maiju, jo tā bija mierīgākas dabas, ne tik trauksmaina, strauja un maiga. Maiju sastapām pat vēl reiz kolhoza laikā, kad atgriezušies no izsūtījuma, garām braucot mūsu mājām, piegājām uz lauka ceļmalā ar viņu sasveicināties. Nezin, vai pazina vēl? Neko neteica. Īsta kolhozniece, fermas strādniece. Viņai jau toreiz vajadzēja pielietot pātagu, lai izdabūtu no tās kādu lēnu, cienīgu riksi. Ja tais uzšāva ar pātagu tā mierīgi atmāja ar savu gaišo, kuplo asti, ietīdama pātagu tajā. Tādam zirgam pat redzams kolhoznieki nekā nevarēja padarīt.
Bet Bella pie viņas jāatgriežas vēl. Manā bērnībā bija dažādi zirgi. Tēva mīlulis vecais Poisis. Mazā Maija, tās kumeliņš aušīgais Diksis. Tie tika pārdoti. Diksi paņēma armijā. nezinu, ko viņš tur nabadziņš darīja. Viņš bija tik bailīgs un trauksmains, baidīdamies no dažādiem trokšņiem, kā paredzēdams savu grūto likteni.
izpalīgus no Rīgas, bet no tiem nekādi lielie strādnieki neiznāca. Pilsētas cilvēki pie lauku darbiem nepieraduši. Tēvs plēsās ar darbiem, ar lielajām nodevām, bet tāpat visu nevarēja paveikt. Kādu dienu no pagastmājas paziņoja, ka tur ieradušies vācu armijas gūstā saņemtie krievu karavīri, tos varot ņemt darbā un iztikā saimnieki, kuri to vēlētos. Māte aizbrauca uz pagastmāju. Tēvam viņa šo pienākumu neuzticēja, jo viņš nezinās kādus cilvēkus izvēlēties. Pie mums ieradās baltkrievs Ivans Kuzmins. Liels, spēcīgs puisis, gaišiem sprogainiem matiem. 17 g.v., varētu teikt pat īsts krievu skaistulis. Nomazgāts pirtī, atbrīvots no utīm, apģērbts tēva drēbēs, viņš izskatījās piemīlīgs un jauks. Mums bērniem un tāpat arī pārējiem viņš ļoti patika. Drīzi pēc tam mūsu mājās ieradās vēl divi ukraiņi - gūstekņi. Pieaugušie visi ļoti labi runāja krieviski, tādēļ nekādas grūtības neradās sarunājoties ar viņiem. Arī mēs bērni centāmies ar tiem runāt kā pratām. Grigorijs izskatījās drūms, ļauns cilvēks, bet Nikolājs gaišs piemīlīgs, jauns puisis. Tikko 19 g.v. Pēc noteikumiem vakaros tos pat nedrīkstēja nekur laist pat iziet, durvis jāaizslēdzot. Pie mums gan tāds nekas netika darīts. Ja vien viņi būtu gribējuši tie varēja pat aizbēgt, bet viņi to nedarīja. Tas gan tika pateikts, ja viņi aizbēgs, tad par to tiks ziņots, jo citādi arī mūsu galvas ripotu. Nikolājam ļoti ļoti pa svētdienām gribējās aiziet pie saviem biedriem. Māte baidījās, kas notiks, ja kāds to pamanīs, ka gūstekņi klaiņo apkārt. Tā arī Nikolājam tika teikts. Viņš šo to jau bija iemācījies latviski. Viņš māmuļai atbildēja, ka skaidri un gaiši latviešu valodā atbildēšot: "Ko tu pļāpaj ņepļāpaj, saimņiec man sūtija ogulāj veveņ lasīt!" Tā arī staigāja kur vien gribēja. Ne mums tos bija spēkos apsargāt. Satikām labi. Nikolājs pat solījās, kad karš beigšoties, Lauma būšot izaugusi un viņš nākšot precībās. Vēlāk šos ukraiņus paņēma vācieši armijas palīgdaļās - tā sauktos "Vlasoviešos". No turienes Nikolājs vēl atrakstīja vēstuli un atsūtīja pat naudu. Pēc tam vairāk gan nekādas ziņas nesaņēmām no viņa.
Runājoties ar tantiņu viņš tai stāstījis, ka visvairāk par visu gribētos satikt vēl savu māti. Ja vien zinātu, ka māte ir piemēram Limbažos, viņš būtu ar mieru skriet visu ceļu, lai tikai tur nokļūtu. Cilvēki visi ar savām jūtām ir tik līdzīgi, lai arī kādā pusē tu karotu, kādas varas dzīti.
Nikolājs bija teicis: "Jūs saimniec esiet laba, bet mūsu intereses ir dažādas." Vai satika viņš savu māti maz ticams. Mēs taču vēl kādu laiku dzīvojām mūsu mājās, tik no Nikolāja nekādas ziņas nesaņēmām. - Tāpat nekādas ziņas no lielā Jāņa, tā to atšķirībā no otra krievu gūstekņa arī Ivāna, tā viņu saucām. Otru saucām par glumo Jāni, tas mums nemaz nepatika un kā liekas arī mēs tam nepatikām. Ivānu pirmo un Nikolāju varbūt pat bijām iemīlējuši un pat ļoti negribējās, lai ar viņiem notiktu kas slikts. Kad lielam tika dota pavēle aizbraukt, viņš durvju stenderēs ieķēries raudāja, kā liels bērns. Raudāja tik neslēpti, kā tikai krievi prot raudāt, un mēs raudājām tam līdzi. Vai viņš satika savu Duņāšu, par kuru mums stāstīja? Vai vācieši lāgeros lielo, bērnišķīgo sārtvaidzi vīru tā nodzina, ka viņš vairs nevarēja nokļūt savās mājās. Varbūt, ka paši krievi nepiedeva viņam gūstniecības laiku. Kas atbildēs uz to - neviens. Jānis atstāja savu adresi uz savām mājām, bet mēs tur neaizrakstījām un vēlāk šī adrese pazuda mums aizbraucot uz Krieviju.
Vienīgi Grigorijs atradās. Ar saviem kara biedriem ierazdamies mūsu mājās pēc kara. Daudz briesmīga bija dzirdēts toreiz par pirmajām krievu karaspēka vienībām, kuras klaiņoja pa mājām, bet Grigorijs laikam mūs pasargāja. Apmeklējums noticis ļoti pieklājīgi. Viņš bija pārbēdzis pie savējiem pie pirmās izdevības. Par Nikolāju nekā nezinājis, neesot bijuši kopā. Mājinieki gan tikai atviegloti uzelpojuši, kad pēc laipnas pacienāšanas un aprunāšanās šie biedri aizvēruši durvis aiz sevis.
Šajā pašā laikā, kad mājās uzturējās, pienāca rīkojums uzņemt četrus armijā nodzītus zirgus un vācu karavīru, zirgu kopēju, saprotams, dodot viņiem visu pienācīgo iztiku. Pie galda sēdās oberjefreitors  Johanes Fridrihs. Ļoti patīkams cilvēks. Kaut mēs bērni un pat māmuļa nepratām vāciski
dziesma nevarēja izteikt manas izjūtas. Sacerēju pati mūziku, kura saskanētu ar manu garastāvokli. Ja kāds to būtu dzirdējis, laikam tas izklausītos pārmērīgi smieklīgi. Man tomēr palika vieglāk, kad mana dziesma izskanēja kopā ar āboliņa kaudzei apkārt šalkojošo vēju un attālo lielgabalu dunoņu.
Kādā pievakarē mūsu mājai pa ceļu garām sāka velties atkāpjoties vācu armijas vienības - zirgi, vīri, lielgabali. Iepriekšējā dienā tādu pašu braucēju rindu redzēju dodoties pa ceļu no 
Melkām
 uz 
Rešām
. To skatījos no tālienes. Govis vajadzēja ganīt tālāk no ceļiem. Tikko bijām paspējušas izslaukt govis. Kāsām pienu pie akas. Pienotavā pienu vairs nepieņēma. Tāpat pa paradumam pašiem pienu likām dzesēties pie akas ūdenī, bleķa muciņā. Parādoties pirmajiem vāciešiem izbijāmies, bet viņi draudzīgi māja mums ar roku saukdami "Hitler kaput, Hitler kaput!" Daži nolēca no saviem ratiem un steidzās pie mums, palūgt pienu padzerties. Kaut runāt nekā nepratām, sapratāmies. Pienu izdalījām līdz pēdējam bez nožēlas, jo noputējušie karavīri sapulcējās pamatīgs bariņš. Māte tikko spēja liet pienu krūzītēs un karavīru katliņos. Karavīri laipni pateikdamies aizskrēja. Viņu rindas likās vilkās bezgalīgā garumā. - Pēkšņi no dārza puses pagalmā ieskrēja 
"Pennu" Naunija
, raudādama un kliegdama, ka vācieši paņēmuši viņas uz lauka piesieto jauno ķēvīti. Lai nu tēvs, viņš taču protot vācu valodu, runājot vāciešiem, lai zirgu atdodot. Tēvs tiešām tiešām negudrais piegāja karavīru rindai un lūdza, lai tak sievietei atdodot viņas vienīgo zirgu. Komandieris tiešām atradās, uzsauca saviem zaldātiem un tie pēc brīža no visas rindas izveda jaunu, skaistu, bet nodzītu zirgu, lai ņemot to pašu, jo viņas zirgs jau esot tālu un to vairs nevarot atrast. 
Naunija nokungstās
, bet tad ņem tumši pelēko zirgu pavadā un ved uz mājām. Labāk jau tāds nekā nekāds. Vēlāk redzējām, labi paēdis, tas izskatījās skaists.
Miks toreiz stāvēja stallī un pa vaļējo lo-
dziņu noskatījās visā šai parādē. Pārējie zirgi bija piesieti tālāk no braucamiem ceļiem. Tikai Miks bija palicis mājās nejauši, jo tādus negaidītus ciemiņus nebijām domājuši ieraudzīt. Mikam laimējās izbēgt no kara lauku šausmām. Reiz viņu gribēja rekvizēt armijas vajadzībām, bet arī toreiz tam laimējās. Mēs tā priecājāmies, kad brālis mums stāstīja par Mikus gudrību. Nolikts bija vajadzīgā laikā saimniekiem ar saviem zirgiem ierasties pagastmājā, kur vācietis pieņēma armijai noderīgos zirgus. Miks bija liela auguma, spēcīgs, skaists zirgs, bet tā kā darbu bija daudz un viņam kā visstiprākam mājas zirgam darba slodze tika ļoti liela. Viņam nekādi neizdevās uzkrāt sev kādus liekus apaļumus, jo arī uz ceļiem skrienot nekad savus spēkus netaupīja. Brālis aizgāja ar Miku. Visi žēli no viņa jau atvadījāmies. Vācietis lika piesiet pārbaudāmos zirgus savas virves galā, tad tos ar pātagu stāvēdami vidū trenca skrējienam apkārt aplī. Miks tādu stulbumu sajuzdams nemaz necentās izpatikt vācietim, lieki trakojot un savus spēkus šķiezdams. Kā nebūt paklunkurējis, nolaistu galvu, it kā tam nemaz spēka nebūtu kustēt. Vācietis atzinis, ka tāds ņerga armijai neder. Brālis laimīgs sēdies savā kumeļā un cauri mežam devies uz mājām. Un tad Miks pēkšņi parādījis, ko viņš prot un spēj. Brālis tikko noturējies viņa mugurā. Brālis smējās: "Labi, ka vācietis to neredzēja." Armijai Miks izbēga, bet savam ļaunajam liktenim tas viņam neizdevās. Vēlāk uz Rīgu braucot uz gludas apsalušas ielas viņš salauza kāju un kā jauns zirgs bija nelaikā jānobeidz. - Bet toreiz vācieši pie mums nekā nepaņēma un nekā ļauna nepadarīja. Garām braucot tie mums māja ar rokām un dziedāja vācu dziesmiņu. Tulkojumā tā skanēja tā apmēram: - "Meitēn, mans meitēn es tevi ļoti mīlu. Nāc līdz pie Donavas, nāc līdzi pie Reinas, nāc uz manu skaisto vācu zemi."
Pa laikrakstiem vairāk un vairāk ziņojumi, kur piederīgie meklēja savus tuviniekus. Sākušās bēgļu gaitas. Māte vairs neizturēja. Bailēs no komunistiem viņai gribējās bēgt, atkāpties līdzi armijai, frontei.
Reiz sala laikā, kad tēvs to iejūdza, lai vestu graudu maisus uz Limbažiem, viņš tā izbijās no ratu rīboņas uz sasalušās zems, ka izsviezdams tēvu ar visiem maisiem no ratiem, to gandrīz vai nosita. Māte toreiz dusmojās uz tēva, kāpēc gan tas nav atlaidis grožus un ļāvies zirgam to vilkt sev līdzi, jo tā taču viņš viegli pats varēja pakļūt zem ratiem. Tēvs pastāvēja uz savu - "Man bija viņš jānotura, jāpierāda, ka cilvēks tomēr panāks savu. Citādi nākošā reizē to nekur vairs nevarēs lietot braukšanai." Ko nu nabaga Diksis darīja nemitīgajā lielgabalu dunoņā.
Nelaimīgi nobeidzās arī Maijas jaunākais kumeliņš Dzintariņš ar lokainām krēpēm. Maiju arī pārdeva. Mājās bija vēl diezgan daudz zirgu, kad iegādājās Bellu, tas bija pirms lielajiem kariem. Viņai gan viena kāja pakaļējā bija savainota un tā neizskatījās diez cik jauki, tādēļ to varēja nopirkt lētāk. Visu atsvēra tās skaistums un iznesība. Bella nekad sevi nepazemoja nogurumā nokarot galvu. Vienmēr tā nesa savu kalsno purnu ar jūtīgajām trīcošajām nāsīm paceltu. Pat tad, kad pēc nedzīvā kumeliņa piedzimšanas tā bija tik vārga, ka ganos to vajadzēja uzmanīt, lai nenoguļas zemē, jo tad to nevarētu nekā piecelt un pati tā vairs nevarētu piecelties. Pat tad viņa nepiemirsa ar lepni paceltu galvu, kustinot savas jūtīgās ausi, soļi taktī uz priekšu un atpakaļ, graciozi izliektu asti, atgriezties no ganībām mājās. Visas kājas Bellai bija tumšas tik viena priekšējā gandrīz līdz celim balta. Vai viņa saprata to un lepojās ar savu balto kāju? Šo kāju tā cēla sevišķi augstu un lepni. Visa lielā zirgu saime mūsmājās vēlākā laikā bija tuvākā vai tālākā radniecībā ar Bellu. Parasti braucot no kaut kurienes mājās viņa ceļa galā skaļi nozviedzās, īpatnējā skaļā krūšu balsī. Visi zirgi tad viņai atsaucās, lai arī kur katris atrastos. Viņas vecākais dēls, lielais lempis Miks, pat skrēja ap savu mietiņu cenzdamies to izraut. Ja tas izdevās, tad pa visiem laukiem skrēja
mātei pretim, lai ar viņu kopīgi, pie ilks tecēdams kā kumeliņš, varētu atskriet mājās. Kādu laiciņu Miks tika atdots pastrādāt pie mātes brāļa Jāņonkuļa, jo viņu zirgs Diksis bija paņemts armijā un viņi atradās bēdīgā stāvoklī. Vēlāk, kad Miks tika atdots, atvests uz Limbažiem, kur māte ar Bellu tam bija atbraukusi pretīm. Māte bija bezgala aizkustināta stāstot, kādu redzējusi mātes un dēla tikšanos. Abi zirgi ar purniem bubinājušies un berzējušies kā skūpstīdami viens otru.
Parasti zirgiem stāvvietās vajadzīgi aizgaldi vai sētas starpā, jo citādi tie speroties var bīstami viens otru saspārdīt. Arī māsa Dace ar Miku nebija blakus liekami, kaut laukā tie sapratās labi, bet ja starp viņiem atradās Bella, neviens neuzdrīkstējās viņai spert. Tādā gadījumā sētas nebija vajadzīgas.
Un skrējēja Bella bija varena. Uz ceļa tai nevajadzēja pātagas. Pietika paraustīt grožus un uzsaukt: "Nu, Belliņ!" Mazliet tā kā gods bija, ja kāds braucējs varēja paskriet garām cita saimnieka zirgam. Drusciņ jau arī labums, nevajadzēja rīt citu braucēju saceltos putekļus. Bella uz to bija sevišķi naska. Viņai tā patika, lepni cilājot savu balto kāju, aizskriet citiem garām bez triekšanas un pātagas cilāšanas.
Arī Bellu pārdeva. Kādreiz pēc tam māmuļa Limbažos, braucot ar Maiju, to iebraukusi parastā zirgu 
stedelē
, kur vienmēr mēdza braukt. Arī jaunais Bellas saimnieks to bijis iebraucis turpat. Uzdzirdēdama mātes soļus tā raustījusies un bubinājusi, saukdama savu saimnieci to neatstāt un ņemt sev līdzi uz mājām. Māte piegājusi, paglaudījusi, samīļojusi, un to atstādama nesaprašanā, raudādama kāpusi savā divričā, un braukusi ar Maiju mājās. Vēl mirstot Tālajos Austrumos māte to pieminēja, cik daudz Bellai pāri nodarīts, ka nevarēja tai dot pienākošos mūža maizi. Kas gan lielajā juku laikā bija cilvēku un viņu iemīļoto dzīvnieku likteņi?
Dzīve it kā palika vieglāka. Māmuļa pat priecājās, ka nav jāvāra vairs lielie putras katli saimes ēdināšanai. Tik nu lielām "kulacienēm" jāķeras pašām pie siena izpļaušanas no grāvjiem, lai varētu
taisītās zirgādas kurpes kājās. Grāmatas ietītas avīzītē - Tādas atkal laimīgas, kopīgi devāmies zem rokas aizķērušās savās skolas gaitās. Dažas stundas mums notika kopīgi, tikai nedaudzas speciālās katrai nodaļai atsevišķi. Neticēju savām spējām veidot savas figūriņas. Satiku tādu pat kautrīgu meiteni un kļuvām lielas draudzenes, uz visu mūžu ar maziem pārtraukumiem, izsūtījuma laikā.
Atnāca pavasaris. Devītā maijā beidzās karš. Rīga taisījās svinēt uzvaras svētkus. Cauri Rīgai gaidīja uzvarētāju armijas soļošanu. Manas draudzenes brālis tūlīt pēc krievu ienākšanas bija iesaukts armijā. Lillija zināja stāstīt, ka cauri Rīgai ies tieši latviešu gvardu pulks. Viņa iešot brāli sagaidīt. Skaistā saulainā rīta un Liilijas prieka acīs iedvesmota arī es pošos uz armijas sagaidīšanu. Šī armija man nebija atnesusi nekā laba, bet tomēr interesanti. Nopirkusi dažas narcises, par savām pusdienām atvēlētām kapeikām, abas ar Lilliju steidzāmies karavīriem pretīm. Ziedu man nebija daudz, tikai dažas narcises. Tās pašas sadalīju saujā, lai vairākus karavīrus varētu apsveikt. Daži manas puķes steigā paņēma un pat uzsmaidīja, bet tad pēkšņi kāds karavīrs tās neņēma: "Ne mums meitenīt puķes jāsniedz!" un lepni ar paceltu galvu aizsoļoja man garām. Nāca igauņu pulks. Steidzos tiem arī pretim ar savu pēdējo narcisi. Jauns igaunis it kā nejauši pagrūda manu roku un puķe novēlās zem viņa kājām. Ziedi rokās man bija izbeigušies. - Nu beidzot samulsu, sāku domāt, sapratu - "Ne mums meitenīt!" Vārdi skanēja ausīs. Lillija steidzās tālāk meklēt savu brāli, ko vēlāk arī bija atradusi, pat pabraukājusies uz tanka. Ko meklēju es? Nokaunējusies sagaidītāja slāja uz mājām.
Skola beigusies, pirmais kurss. Tēvs ar Bellu atbraucis pretīm, lai vestu mūs abas uz mājām. Esmu sajūsmā. Tante dusmojās, tā jau tas esot: "Baro vilku kā gribi, tomēr uz mežu tas skatās." Jā arī mēs abas glūnējām uz savu mežu. Lēnām ar zirdziņu braucot pilnībā varējām izpriecāties par plaukstošās vasaras
skaistumu. Sevišķi atmiņā palicis ceļš caur Murjāņiem, Gaujas līčiem. Tilts pār Gauju bija uzspridzināts un ceļš meta dažādus līkumus. Pārnakšņojuši 
stedelē
, kur nedaudz pa nakti varēja atpūtināt zirgu, agrā rītā turpinājām savu ceļu. Maigā miglā tinusies Gauja ar saviem līčiem. Saule tikko lēca aiz koku galotnēm. Putni un lakstīgalas trieca kā negudri. Sirds tāda prieka pilna, apreibusi plaukstošo lapu un ievziedu smaržā. Uz laiku aizmirsušās visa rūpes. Tēvs brīžiem šo to stāstīja par bijušiem laikiem, kad vēl pēc pirmā pasaules kara tāpat braukuši laucinieki ar zirgiem un saviem vezumiem tirgoties uz Rīgu. Kā ceļos tiem reizēm uzbrukuši laupītāji. Abas ar Laumu arī jautri tērzējām. Braucām cauri biezam alksnājam. Bella atpūtusies lēnām rikšoja. Iedomājāmies apspriest jautājumu par meža brāļiem. - Cik te biezi krūmi, cik te gan labi tiem paslēpties, neviens tos nevarētu pamanīt. Tā kādu gabaliņu  pabraukušas atskatījāmies - Uz ceļa iznācis jauns cilvēks ar šauteni plecā noskatījās mums nopakaļ. Nemaz vairs negribējās smieties un aušoties. Tik tuvu mēs bijām pierunājušās patiesībai. Liekas, šis cilvēks klusajā rītā bija dzirdējis mūsu pļāpāšanu, bet mēs tik ļoti savā sarunā žēlojām meža brāļus, ka viņš mūsu mieru negribēja traucēt, tikai skumji noskatījās mūsu aizbraukšanā.
Mājās negaidīja nekas sevišķi jauks. Zeme sadalīta, lopi izpārdoti. Stājos pie ganus gaitām. Tai laikā tas nemaz vairs nebija grūti. Govju maz, lauks arī mazs pa ko ganīt. Jau agrāk ganot vienmēr vēroju katra lopa dabu. - Lāse bija nekaunīga govs. Viņu nemaz nevarēja laist uz kādu labības vai runkuļu lauka malas pusi. Tā paceltu galvu tūlīt rikšiem steidzās ieklupt aizliegtā laukā. Ja piesteidzos tūlīt ar rīksti raibinādama tās sānus, viņa nebūt nesteidzās izskriet no lauka, bet joņoja tajā vēl dziļāk, ieķerdama tik vēl un vēl kādu aizliegto kumosu. Tikai tad, kad nu vairs nemaz nevarēja izturēt pakaļdzīšanos, izskrēja laukā, kur lepni apceltu galvu notiesāja līdzi paķerto kumosu, citu govju apbrīnota. Bieži šo gadījumu izmantoja arī pārējās govis. Redzēdamas, ka Lāse ganās aizliegtā laukā un, ka gans netiek ar to galā, tās steigšus devās tai nopakaļ, lai katra paķertu
sludinājumi. Puišiem kvēli vēl gribās dzīvot, vismaz saņemot vēstules no mājām. Laumai skaists rokraksts un Lauma rakstīja atbildes uz šiem sludinājumiem. Visbiežāk pēc dažu vēstuļu saņemšanas pienāca atbildes - vienībā neatrodas. Tā arī pazīšanās vēstules beidzās. Viena sarakste tomēr turpinājās diezgan ilgi un spraigi. - Brālis niekodamies, Laumu izsmiedams uzrakstīja humoristisku vēstuli, pēc tam mums visiem to nolasīja. - Paraksts Čau - Čau. Nemaz nezinājām, ko tas varētu nozīmēt, tik tāpat, - joku dēļ. Žargonā arī toreiz visi teica Čau - Čau! Vēstuli Lauma pielaboja un nosūtīja. Atbilde atnāca drīzi. Bunkurā visi karavīri priecājušies un kopīgi rakstījuši atbildi. Bet karš turpinājās. Jau pavisam tuvu bija dzirdama lielgabalu dunoņa. Vairs nevarēja atšķirt, kad tuvojās negaiss, kad pamalē sākusies lielgabalu viesuļuguns - Pienāca pavēle, kādam no mājas jādodas tranšejas rakt. Pats ražas vākšanas laiks, darba tik daudz. Uz darbiem aizbrauca Lauma un tantiņa. Lauma drīz krūmus cērtot savainoja kāju un tā viņai tie darbi pagāja diezgan viegli.
Aizbraucām ar māmuļu uz Limbažiem. Izbraucot uz mājām pa priekšu mums soļoja leģionāru pulks. Māte negribēja garām braukt pa šauro ceļu, dzīt tiem putekļus acīs. Braucām visu laiku aiz viņiem. Visu ceļu līdz pat Umurgai klausījāmies viņu dziedātās dziesmas. - "Nu ar Dievu jūs mīļotās sirdis..." Abas slaucījām asaras. Sāpēja jauno brašo puišu liktenis. Sirdi spieda neziņa par pašu nezināmo baigo nākotni. Izrādījās tie bijuši 19 divīzijas karavīri. - Daudz slavētie, daudz peltie.
Otrās dienas vakarā atskanēja telefona zvans no Umurgas. Laumas vēstuļu atbildētājs, kurš sevi dēvēja par 
Jaug-Tu
 piezvanīja. Piesolījās ciemoties. Lauma bija galīgi pārbijusies. Pēc tam viņš tikai pasmējās, esot uzzinājis no kaimiņiem, cik liela šī Čau-Čau j-kdz. Pastāstīja, ka paspējis arī pienu padzerties no māmuļas pievestās piena kannas. Mātei nebija noslēpums Laumas rakstītās vēstules. Dažreiz pat viņa pieteica kādu vārdu ko uzrakstīt. Toreiz to visu uzzinādama smējās - Tad tādēļ tāds jauns skaists puisis pienācis tieši pie viņas divričiem lūgdams pienu padzerties. Viņa bija nobrīnījusies, kādēļ tieši no visiem piena vedējiem, tieši viņai tas gods.
Fronte steidzās atkāpties. Tajā vasarā neskatoties uz visām briesmām mūsu klusajā mājā liels piedzīvojums. Kalnzveinieku mājas rentnieka dēlam Ernestam iesvētības. Viņš bija Laumas skolas biedrs un skaitījās tā kā viņas simpātija. Diezgan bieži nāca mums ciemos. Bijām uzaicinātas uz iesvētībām. Ar Ernesta vecākiem arī māmuļa sagājās. Līdzi nāca arī māte. Ballīte nu tāda kaktu ballīte. Nezinu, ko par to domāja Lauma. Man šis vakars palicis prātā ar to, ka es pirmo un vienīgo reizi savā mūžā tiku apmācīta deju mākslā. Ernesta brālēns Jānis stipri nopūlējās mani dancinādams. Vairāk gan savā mūžā, savas trakās kautrības dēļ, neesmu vairs mēģinājusi dejot. Ja tāds centīgs apmācītājs būtu biežāk mani pagrozījis, var gadīties es tiešām iemācītos to dejošanas mākslu. Ja jau pat lāci iemāca dejot, vai tiešām es biju stulbāka. Vēlāk dzīvē bieži man nācās nožēlot savu neprasmi. - Puiši mūs pavadīja uz mājām. Māmuļa vidū, mēs katra savā pusē ar puisi zem rokas. Pirmo reizi mani tā kāds zem rokas vadīja mājās. Vēlāk šad tad paskatījos uz kalna bērza pusi, varbūt atnāks ciemos. Neatnāca, pārāk maza un sīka toreiz vēl bija tā jaunkundze. Vēlāk gan Ernests ieminējās, ka kādu svētdienu Jānis arī gribējis atnākt uz "Selkuļiem", bet nācis pērkona negaiss un steidzīgi bijis jāved siens šķūnī. Vēlāk dzirdēju arī šis jaunēklis savas gaitas beidzis armijā, tik neatceros vairs kādā.
Ganīju atkal govis. Jau pavisam skaidri bija nojaušams kas mūs nākotnē sagaida - atkal komunistu atgriešanās. Lauki nopļauti. Vējš brīžiem pavisam rudenīgi jau auļoja pa tukšajiem klajumiem. Sēdēju pie sakrautās āboliņa kaudzes, tik drūmi un baisi. Dziedāju, bet neviena
stalli cēluši vācu kara gūstekņi. Toreiz tā pati kādreiz bijusī kārtība bija pilnīgi aizmirsusies. Lielāko daļu trīs ķēvītes pašas ganījās pa lauku sagādādamas pašas sev pārtikšanu. Vienīgā priviliģētā šķira bija tikko dzimušie teliņi. To kūtiņā atvēlēti daži baļķēnu gali pat iekuriem.
Mācījāmies zagt. Abas ar māmuļu atzāģējām gabaliņu no mēslos ieraktā baļķēna.  No kūts garām priekšnieka mājai uz mūsu mājeli cauri burāniem veda taciņa. Lai priekšnieks neredzētu, ka mēs ko nesam uz mājām, nolēmām klucīti iesiet šņorītē un pa taciņu abas to kopīgiem spēkiem aizvilkt. Bet, ak vai, bijām tik vārgas, ka nevarējām taisni noiet pa taciņu, kājas meimuro - Te viena uz vienu pusi, te otra uz otru. Man izlikās tas tik neparasti un jocīgi, ka smējos kā kutināta. Tik tagad paskatoties uz savu bērnu un mazbērniem varu iedomāties, cik mātei tas varēja būt sāpīgi, redzot savus bērnu tik nespēcīgu un novājējušu. Beidzot aizvilkām tāpat pamazām to baļķēnu visu mājās. bet cik gan daudz tas bija - tikai iekuriem. Pārējais tāpat bija jāsalauž vērmeļu laukā ar tulznainām rokām.
viņš katram mācēja parādīt savu laipnību uzsmaidīdams. Pat savu uz Ziemassvētkiem no mājām atsūtīto paciņu dalīja ar mums. Tāpat savus nodzītos zirgus, pagalmā izlaistus pastaigāties, tas prata izkustināt bez pātagas plīkšķināšanas. Tikai ar maizes garoziņu vai auzu sauju laipni pasaucot, tie viņam sekoja. Mūsu Miku gan tas izbiedēja. Reiz kad tas prasīja zirgu izbraukšanai uz Limbažiem, Iesēdies kamanās, kad Mikus piebraukts pie durvīm mierīgs stāvēja, viņš pēkšņi uzgāza tam ar pātagu. Tik rupju apiešanos Mikus nekad nesaņēma. Strauji pietupdamies bailēs, salīkdamies tas aizveda, liekas nu jau pavisam nelaimīgo vācieti, pa kalniņu lejā tik strauji, ka visiem palicējiem mutes palika vaļā. Sniegi vien noputēja. Vācietis kā maza pauniņa sarāvies tupēja kamanās tikko pamanāms. Drīz Fridriham vajadzēja atkal aizbraukt uz fronti. Tēvs diezgan labi runāja vāciski. Viņš laimīgs tēvam bija stāstījis, ka tam piešķirtas pāris nedēļas atvaļinājums, ko tas cerēja pavadīt mājās Brēmenē. Kara gaitas vāciešiem palika arvien smagākas. Fridrihs gaidīto atvaļinājumu nesaņēma. Viņu aizsūtīja uz Norvēģiju. Vakarā pirms projām braukšanas, tantiņa priekšķēķī izejot pēc žagariem dzirdēja Fridrihu dziedam: "Es netieku mājās man nav vairs dzimtenes." Tantiņa un tēvs šo vācu dziesmiņu zināja tulkojumā vēl no pirmā pasaules kara laikiem. Arī es iemācījos - skumja. Brēmene kara laikā stipri esot nopostīta amerikāņu bombardēšanā. Kur palika Fridrihs, kur viņa piederīgie? Kur viņa gaišmatainā meitene, kuras fotogrāfiju tas rādīja mums? Atbildes nav kā uz daudziem tā laika notikumiem. Satikās cilvēki, iepazinās un atkal pazuda cits citam lielajā nemiera straumē - kā skaidas. Pēc Fridriha ieradās vēl pāris vāciešu toziem pie saviem zirgiem, bet tie jau bija īsti vācieši - lielmanīgi, uzpūtīgi. Nekādas simpātijas tie nespēja izraisīt. Fridriham māte parasti ēšanai uzlika galdu vienam, dažreiz kopā ar tēvu. Pārējos gan tā kādreiz sasēdināja pat kopā ar gūstekņiem. Ieradās vācu priekšnieks un tādas 
lietas lika pārtraukt. Vācietis ēda atkal viens. 
Pienāca ziema skolas laiks. Uz pavasara pusi atkal slimoju. Lauma uz skolu gāja viena. Kādā pievakarē mājās nākot tā paslīdēja noledojušā priekšējā ķēķī, To pretim skrienot savā priekā pagrūda mūsu mīļotais kucēns Baris. To atveda no mātes tēva mājām "Titkām", kur māmuļa aizbrauca ciemos pie savas māsas. Viņš ieradās ziemā kopā ar savu brāli. Vecie suņi šā un tā bija likvidēti. Vecais Bajārs arī aizgāja mūžīgās ganu gaitās. Viņu vietu nu vajadzēja ieņemt jaunai paaudzei. 
Šis gabaliņš jālasa tālāk.
 - Laumai kāja bija lauzta. Visu pavasari tā nogulēja Limbažu slimnīcā. es ar brāli tai rakstījām vēstules, gaidījām mājās. Ziema pagāja skumja un bēdīga. - Abi kucentiņi draudzīgi gulēja sienā, kastītē, virtuvē. Tika nolemts, ka paturēsim tikai vienu sunīti. Izlasījuši grāmatā par suņiem, kur skaistas sanbernārs Baris veica lielus varoņdarbus cilvēku glābšanā Šveices kalnos un ka tam uzcelts piemineklis. Nosaucām arī savu suņuku par Bari. Suņuks auga saprātīgs, pietiekoši gudrs, tikai tā apmācība nepavisam nebija kā Šveices sunim. Kad kucentiņam tika atņemts mazais brālītis, tas šausmīgi skuma. Savā kastītē tas parasti ievilka kādu tupeli vai kurpi, tad to apkampis gulēja. Ja kādam pazuda kāds apavs, tad to droši varēja meklēt Bara kastītē. Šajā laikā mājās pirmo savas dzīves ziemu vadīja ar mūsu baltais runčuks. Viņa sirds bija tikpat skumja un vientuļa, jo arī tā brāļi un māsas tika sadalīti pa citām mājām. Divas vientuļas sirdis sapratās. Kaķēns tupēdams uz kastes malas izprata, ka tupeles vietu pie suņuka sāniem varētu ieņemt viņš. Kucēnam nekas nebija pretīm. Beidzot tie abi gulēja apkampušies vienā kastītē. Vēsajā virtuvē tas abiem izrādījās ļoti patīkami. Sākām pat barot tos no viena trauciņa. Baris gan no sākuma ņirdza zobiņus, bet laikam redzēdams, ka viņš ar savu plato mēli var vairāk un ātrāk visu savandīt mutē, samierinājās. Bieži ziemas dienās baltais runcis gulēja saritinājies uz Bara kājām, kad tas asti atšāvis uz sāniem gulēdams sildījās uz lielās priekšķēķa
savā starpā cīnījās arī zvirbuļu paši. Dažreiz sīs cīņas notika tik sīvas, ka cīnītāji nokrita no zara un vārtījās pat par zemi. Ja uzvarēja strazds, tad tas visu zvirbuļa ziemas mājas pakojumu izmeta zemē un pats sēdēja un dziedāja Tad nu vienmēr mēs bērni aiz loga skatījāmies, kurš nu uzvarēs? Kurš vasaru dzīvos būrītī, vai zvirbulis, vai strazds? Tā tas vilkās līdz 40. g. ziemai, kad visas tēva tēva stādītās ābeles izsala. - Dārza vairs nebija. Palika tik atvase no ābeles, zem kuras guļ mūsu mīļa uzticīgā senīte Neda. Vēl atvases no ābeles, kur vēl tagad ēdam ābolus. Zem šīs ābeles ir akmens uz kura man bija jāpakāpās, lai vasarās uzkārtu audekla kulīti ar svaigi sildīto biezpienu sulu notecināšanai. - Ak, šis dārzs, kamēr nebija izsalis, kamēr mazie prāti to aptvēra, bija teiksmains un jauks. Tur auga kādas desmit ābeles, trijās rindās. Atsevišķāk auga tagadējā, vēl dzīva esošā ābele un liela augsta bumbiere dīķīša malā. Koku rindu starpā stāvēja bišu mājiņas - bišu koki, kā mēs toreiz saucām. Un tas radījā visādus starpgadījumus. Bitēm bija savs ceļš uz lielo ozolu, rīta pusē. Tur tā droši nemaz nevarēja parādīties. Bites varēja sapīties matos. Un tad nelaime. - Spiedza un kliedza nelaimīgais bērns Sīca bite ar vien dziļāk iepīdamās pajukušajos matos Skrējiens pie lielajiem pēc palīdzības. Bites steidzās žēlot savējo. Tad nu visu izšķīra kāju atrums un palīdzības sniedzēja veiklība. Bailes briesmīgas tā skrienot. Tur pat blakus ābelēm auga avenes un jāņogas, saldas un gardas. Galvas nepaceļot augstāk par krūmiem vajadzēja aizlīst uz šiem gardumiem. Otrā dārza malā bija ēnaina, vairāk aizaugusi. Arī tur auga jāņogas. Šie krūmi bija ļoti lieli ar skaistām sulīgām ogām. Māte negribēja, ka mēs tur ejam. Garām gar dārza malu, pa pļavu veda gājēju taciņa. Tur bieži staigāja cilvēki. Nekad mēs netikām baidīti no cilvēkiem, bet laikam māte baidījās. Tikai aizliegtie augļi vienmēr gardi Tad, kad mans "Bača" bija paaudzies, mēs abi tur bieži skrējām. Sēdējām kādā zemā ābeles zarā, ēdām jaņogas un tēlojām mežkaķus Brālim vienmēr patika ar mani spēlēties, visādas muļķīgas spēles, kuras izdomāju es. Lauma tādās negribēja piedalīties. Viņai labāk patika būt lielai un uzturēties lielo sabiedrībā. Vēl dārza ēnas pusē, katru vasaru brīnišķīgi izsmaržoja maijrozes krūms un vienīgā roze ar gludām spīdīgām lapām. No tām tad tantiņa Laumas un manās goda dienās pina rožu vainadziņus. Kad bijām mazākas. Vēlāk vairs ne tā, tantiņa ar mammu ēdamistabā izpušķoja krēslu uz kura gaviļniekam sēdēt un nopina vainadziņus. Lielāko daļu gan laikam Laumas vārda diena un mana dzimšanas diena tika svētītas kopīgi, jo tās ir ļoti tuvu kopā. Es mazais egoists vairāk atceros tik savas izjūtas un priekus. Reiz, kad mūsu vaiņagi saldi smaržojot vīta uz mūsu gultas gala stūrīšiem, pa vaļējo logu iemaldījusies bite, nevarējusi aizlidot un iekritusi Laumas gultā. Vakar krēslā māsai gulēt ejot tā viņai iekoda. Izcēlās panika un liela raudāsana. Skaistā diena nobeidzās ne visai patīkami Es bieži skumu, ka mana vārda diena iekrīt vēlā rudenī. Lai mani iepriecinātu, tantiņa bieži brida pat par sniegu, lai sadabūtu brūklenājus no kuriem nopīt man vainadziņu. Bija jau skaisti, bet tas nebija smaržojošs rožu vaiņags
Nav baltā slaidā bērza pagalmā un zaļā maura mājas priekšā. Nav vecā pīlādzīša, bet labi - viņa vietā vismaz ir izaugusi jauna atvase, tāpat kā uz manām atmiņām augsiet jūs mana jauna paaudze. Ceru, ka jūs no turienes neatraus kādi ļauni likteņa triecieni. Nav priežkalniņa priedes, kuras vakara saules apspīdētas tik sarkanīgi kvēloja, sevišķi ziemas vakaros, baltā sniega klajumā Nav, nav tik daudz kā nav! Nav jau vairs arī mazā meitene, kura priecīga skraidīja pa šo pagalmu, bet tikai veca skumīga vecene. - Tik vēji palikuši, kurus kā jau teicu toreiz nemanīju. Laikam jau viņi ir bijusi arī toreiz, jo vai tad citādi, mēs visi trīs šīs mājas lolojumi, neskatoties uz visām dzīves grūtībām, pašu kļūdām un visa ko dzīve pa pilnam ir devusi, esam izauguši un izdzīvojuši tik ilgi, sasniegdami samērā lielu vecumu. - Paldies vecajam vēja kalnam. Paldies maniem mīļajiem - tagad ar manu vārgo pierakstu. Vai pietiks man pacietība? Manas pirmās atmiņas saistās ar mazo istabiņu, kā mēs viņu toreiz saucām. Otra istaba bija lielā. Laikam gan pašus pirmos dzīves mirkļus esmu es ar māsu Laumu pavadījušas tur. Mazajā istabiņā dzīvoja vecmāmiņa, tēva māte. Viņa bija toreiz jau ļoti veca un slimīga. Neatceros, ka viņa toreiz būtu mani mīlējusi un glāstījusi, kad dzīvojām kopā. Varbūt es viņai nodaru pāri, bet neatceros. Atceros vienīgi bijību un bailes pat varbūt. "Neskrien, nedauzies vecmāmiņa atpūšās!" Kad vecā māte pārcēlās pie savas meitas un brāļa, Rūjienas apkārtnē uz "Mauzes" mājām, mazā istabiņa atbrīvojās. Tas mājās ieviesa lielas pārmaiņas. Durvis uz virtuvi bija vaļā. Istaba rīta saules pielieta. Visu mamma pārkārtoja. Drīkstēja pat sēdēt, uz vecā īpatnēji pīta krēsla, pie loga, pa kuru varēja pārraudzīt visu pagalmu. Uz tā parasti sēdēja vecmāmiņa. Vārdu sakot, brīvība bija rokā un es nemaz neskumu. Piedod, mana vienīgā dzīvē redzētā vecmāmiņa. Otru vecomāti pazinu tikai pēc mammas un tantiņas stāstiem un kādas fotogrāfijas, kurā viņa redzama kopā ar visu ģimeni. Viņa bija mirusi kad manai māmuļai bijuši tikai kādi deviņi gadi. Tēvmāmiņu redzēju vēl kādus gadus vēlāk, kad visa ģimene aizbraucām uz "Mauzēm". ciemos. Laikam gan tika saņemts kāds ziņojums par vecmāmiņas veselības stāvokli, jo toreiz pa velti vis tā zemnieks nebraukāja apkārt vasaras laikā.  Brauciens bija skaists - Tēvs sakopa tādu vecu barona laiku divzirgu "karieti", kura vienmēr stāvēja tāda noslēpumaina vāgūža kaktā. Tagad visam ģimenes ceļojumam tieši tāda noderēja. Tur varēja ērti salikt gan cienastu, gan bērnus, kuri garajā ceļa paguruši tur varēja pat nosnausties. Iejūdza divus zirgus. Mēs laimīgi visa ģimene - tēvs, māte un visi trīs bērni devāmies ceļā. Vecmāmiņa bija ļoti mīļa Mūs visus glaudīja un mīļoja. Baroja ar zemenēm. Savās mājās tādas nebijām ēduši. Garšoja brīnišķīgi Es tomēr jutu savādu bijību pret vecmāmiņu. Viņa bija tik vārga, ar vecām kaulainām rokām. Es nebiju pieradusi pie tām. Rītā, kad bija jāaizbrauc, vecmāmiņa gulēja lielā augsta gultā. Visi trīs pēc kārtas centāmies tur viņai piekļūt un uz vaiga nobučot. Man bija mazliet baigi. Drīzi pēc tam vecmāmiņa nomira. Uz bērēm bērni nebijām, tur aizbrauca tikai tēvs ar māti. Mans "Saulainais pagalms" sākās ar pavisam mazu laukumiņu, mazās istabiņas priekšā. Ar koka soliņu aiz loga un tā priekšā puķu dobi, mīkstu valgu, irdenu zemi. Tās vidū lieli lauztās sirds
ļoti saniknots, par savu sabradāto kviešu lauku, pienācis lauka malā, pamatīgi uz mums sakliedza. Bailēs drebēdami nelīdām nemaz laukā no kviešiem, jo pēkšņi paši sapratām, cik dumji esam uzvedušies. Tēvs saskaities aizgāja, nemaz mūs nemeklēdams. Laikam gan nemaz mūs negribēdams atrast. Tikai nopietni apsolīdams, ka vakarā noteikti dabūsim ar šķesti. Tas bija viņa parastais solījums, mums bērniem ja darījām palaidnības. Vakarā tā ar to šķesti nedabūjām. Bija tik nopietnas pārrunas par kviešu lauku un maizītes svētumu. Ar to arī pietika un kviešu lauks, es domāju mums visiem uz visiem laikiem kļuva svēts un neaizskarams. Tad lēnām šī rotaļa norima. Divriči no biežās braukāšanas vairs nebija tik skaisti un pievilcīgi. Bija vēl citas palaidnības, ko sadarījām pie klēts. Vāgūža durvis vienmēr stāvēja vaļā. Tā dziļākā stūrī, visu aizmirsta atpūtās vecā baronu laiku kariete. Nezinu no kādiem laikiem tā tur atradās. Varbūt tiešām kādreiz "Selkuļu" mājās bijusi muiža un kādreizējais īpašnieks ar to braucis. Bet varbūt mans vecais tēvs to tādu lietojis un tajā vizinājies. Uz āķiem karājās dažādas zirgu sakas, mazas un lielas Dažas sevišķi skaistas ar glītiem apkalumiem. Tēvs teica "
šoru 
sakas", ka ar tādām baroni braukuši. Uz vadža tās karājās, kaut arī pie mums tās lietotas netika. Tur vēl karājās arī citas sakas dažāda lieluma, darba, izbraucamās, vēl 
rēxes
, iemaukti. Zirgiem mainoties, mainījās arī viņu sakas, jo katram zirgam piestāvēja citas Gar vienu sienu stāvēja tēva lielais skrūvleņķis, uz kura viņš daudz ko pats gatavoja, sākot ar grābeklu un dakšu kātiem, beidzot ar saku kokiem, vāģu detaļām un pat ar pieminētiem divričiem un citiem vāģiem. Pie klēts bija daudz bezdelīgu ligzdu. Arī vāgūzī uz vecās karietes bija ligzdiņa, kurai ļoti viegli varējām piekļūt. Vērojām, ka bezdelīgas saviem bērniem pienes mušas. Mazie ar atplēstām, sarkanām rīklītēm saņem kumosiņus, vienmēr kādam paliekot neapmierinātam. Radās doma bezdelīgām palīdzēt. Tantiņa gan mūs brīdināja, nekādā veidā neaiztikt bezdelīdzēnus un netraucēt tos. Mēs viņus nemaz neaiztikām. Sākām ķert mušas un lielos dundurus, kuri bariem vien bija saķerami pie govīm un pienesām tos bezdelīdzēniem. Piepiedām [piespiedām] dunduru pie ligzdas ieejas, un mazuļi šo kumosu ar lielu prieku saķēra. To redzot pieķēram klāt arī klēts priekšā esošo ligzdiņu. Tur tāpat ļoti labi varēja piekļūt uzkapjot uz vāģiem. Tā paniekojāmies dažās dienas, šad un tad, kad ienāca prātā. Drīz vien tas apnika un visu aizmirsām. Aiztraucām pie citiem darbiem un nedarbiem. Beidzot pienāca rudens. Putni aizlidoja. Man ienāca prātā paskatīties, kā isti no iekšpuses izskatās tāda ligzdiņa. Iebāzu pirkstus, tie atdūrās uz kautko  nepatīkamu asu. Izvilka tos, tie izrādījās mazie bezdelīgu bērnu sažuvušie kauliņi. Pārbaudījām otru ligzdiņu - tas pats. Pārņema liels kauns un vainas apziņa. Ko mēs bijām savā muļķībā sastrādājuši. Vai nu lielās bezdelīgas ņēmušas ļaunā, ka tik tuvu cilvēki pietuvojušies viņu ligzdai, vai mazulīši saēzdamies mūsu lielos pievestos dundurus nobeigušies. Vecāki droši vien viņiem kaut kā apstrādā tos kukaiņus, kamēr tie vēl mazi. Tas nu bija viens no mūsu nejaukākiem nedarbiem. Pie klēts gala stāvēja mucas, kurās glabājušies pelni, vai kas tamlīdzīgs. Es ar brāli rudens vējainās
staignākā puse visa apaugusi kalmēm. Tās parasti plūca un izkaisīja pa tīri izberztām istabu grīdām un arī pirtiņā sestdienas vakaros. Vairāk dzīvē nekad nav gadījies redzēt tādus kalmju dīķīšus. Govis ganot tās te padzērās un karstā laikā bizojot saskrēja te pastāvēt un atvēsināties. Kad bijām pavisam mazi pie dīķa nedrīkstējām iet, jo šeit dzīvoja tas pats akas veča radinieks un ar tiem jau joki bija mazi. Vēlāk gan bieži bradājām, izvairoties tik no dziļākām vietām. Pavasaros dīķis izpletās diezgan liels, mirdzēdams dzeltēnu pureņu vainagā. Tad tur skanēja nebeidzami varžu koncerti. Arī tādus nekad mūžā vairs nav nācies dzirdēt - Neatņemama pavasara sastāvdaļa - pavasara koncerts. Vienīgās kārtības turētājas tur tad bija pīles, kuras agrāk tika turētas. Vēlāk viņas likvidēja un tad vardēm tika dota pilnīga vaļa. Dīķim izžūstot vasaras tveicē, tas palika pavisam mazs. Atsevišķās malas lāmiņās palika un tur kurkuļojās mazie vardulēniņi, tādi kuri vēl nevarēja paiet, tikai ar astītēm un pāris kājiņām. Mums visiem trijiem viņus bija ļoti žēl. Skatoties kā tie lēnām izkalst un nobeidzās, karstās nežēlīgās saules staros. No sākuma centāmies izrakt grāvīšus un par tiem pārvadīt tos uz dziļāko vietu, bet kad tas neizdevās, sadomājām tiem piegādāt ūdeni no akas. Visi ar lijkanām nesām šo glābēju valgumu un lējām padziļinātās dobītēs. Pusdienas laika saule nežēlīgi karsēja. Cīņa ar to bija ļoti grūta. Redzēdami lielo bezcerību, brīžiem ar saujām grābām dūņainos kurkulēnus un stiepām uz dziļāku vietu. Cik nu tā paglābām, kas to lai zina. Pret lieliem dabas likumiem mūsu spēki bija par pārāk maziem. Pārveidojot pagalmu, pagraba bedre beidzot
krūms, vēl vecmāmiņas stādīts. Šeit zem loga man ar māsu iekārtots aplociņš un kūris, no koka zariņiem, tantiņas izdrāztiem lopiņiem, govīm, cūkām, zirgiem. Viss kas mūsu toreizējā iztēlē bija vajadzīgs. 
V1
 Ar šo mazo, saulaino aplociņu arī saistās pirmās atmiņas par pagalmu Mana atmiņa nezīmē plašu ainavu - kāds toreiz izskatījās pārējais pagalms. Tālāk nebija atļauts iet un nu tur daudz arī acīs nekāroja nokļūt. Pie virtuves durvju ieejas gulēja liels plats akmens. Uz tā saules sasildīta varēja jauki pasēdēt, vērojot daudzās bezdelīgu ligzdas mājas pažobelē. Sevišķi vasaras vakaros, kad kūts un klēts sarkanās 
katīra 
sienas tik sārtas atmirdzēja rietošās saules staros. Kūtī mamma, tantiņa un meitas slauca govis Es mīlēju tādos vakaros sēdēt uz lielā pakāpiena akmens, klausīdamās bezdelīgu bērnu miegaino čirkstēšanu ligzdās. No tā laika bezgalīgi mīlu bezdelīgas. Tās vienmēr man saistās ar miera, drošības varbūt pat laimes sajūtu. Reiz sēdēdama un jūsmodama durvju priekšā, atkal baudīdama ierasto vakara klusumu, atskatījos uz rijas puses grāvīti. Tur no purva malas cēlās balti miglas stabi. Man izskatījās, ka pie grāvīša miglā sēž balts tēls un viņam rokā pacelts koks. Saule jau gandrīz norietējusi, tikai plaša sārta blāzma vēl sārtojās debesu malā. Nevar būt, domāju, jo tēvs vienmēr stāstīja, ka spoku nav. Ir tikai paša bailes no kaut kā nezināma. Katrai parādībai pamatā esot kāds izskaidrojums Paskatījos vienreiz, nu sēž! Otreiz - sež gan! Pati blenzu aiz muguras, krēslainā priekšnamā, arī tas man izlikās pavisam baismīgs. Žigli piecēlos un tuntuļu tuntuļiem skrēju uz kūti. Vēlāk, kad māte ar slaucējām iznāca pie akas, es atkal paskatījos uz to pusi, kura mani bija tā izbiedējusi. Nu viss izskatījās savādāk. Migla kļuvusi biezāka, vienmērīgāka un nu man blakus bija mana mīļā māte. Viņas tuvumā man vairs nekas nevarēja draudēt. Otrā rītā vēl bailīgi skatījos uz to pusi. Grāvītī auga mazs krūmiņš, liekās vaininieks manās bailēs. Nezinu, cik nu varēja būt man to gadu. Pienākumi nekādi toreiz mani vēl nespieda. Pagalma malā uz rijas pusi auga slaids, balts bērzs Pie šī bērza bija izveidots zemē ierakts pagrabiņš, kur glabājās saknes, kartupeļi mājas vajadzībām. Uz šī pagrabiņa nedrīkstējām ne kāpt, ne iet, jo balkas esot satrunējušas un mēs varot tur iegāzties. Es to nemaz nekāroju. Sievām kartupeļus lasot pavasarī ieskatījos, tumši un nepatīkami, nekā jauka un interesanta. Mēs visi trīs augām. Kā aug visi mazi putnēni. savās ligzdās. Skati sāka vērsties tālāk. Pasaule ar lokiem vien palika plašāka. Acis skatijās arvien tālāk Prāti gribēja zināt vairāk, kājās tālāk aizskriet. - Vispirms jau mājas otrā - ziemeļu puse. Uz to veda durvis no ēdamistabas, kā mēs saucām "parāždurvis". Ziemās tās silti sabakstīja, pieliekot dubultdurvis un pa tām maz staigāja. Vasarā turpretim tās bieži turēja pavisam vaļā un tad nu brīvi skraidījām pa mājas ēnaino pusi. Ziemā vai agrā pavasarī uz dārzu varēja paskatīties tikai pa lielās istabas logu - kā tas dziļos sniegos iegrimis atpūtās. Pavasarī jau šis skats kļuva ļoti interesants. Lielajā dzidrajā ābelē, durvju priekšā, atradās viena putnu māja. Nezinu kāpēc, bet vienmēr tur dzīvoja strazdi. Blakus ābelē stāvējā vecs paplucis būrītis Šeit gandrīz vienmēr pa ziemu savācās zvirbuļi. Strazdiem atnākot vienmēr sakās lielie kari, kurš nu būs stiprākais, kurš varēs palikt mājiņā.
N1 Reiz gadījās negadījums. Atbrauca ciemos kāds attāls mammas radinieks Lauma un tāpat es, lepni rādījām savu saimniecību, kad ciemiņš sēdēja uz soliņa loga priekšā. Un tad - cēlais jaukais cilvēks paņēma Laumas vislepnāko, resnāko baroklīti, ieliekot to starp pirkstiem, iešava puķu dobē. Mēs samulsušas skatījāmies. Kad ciemiņš beidzot piecēlās un aizgāja citur, nopietni ķērāmies pie baroklīša izrakšanas. Tas mums nācās diezgan grūti. Laikam toreiz to spēku bija parāk vēl maz.
tika izveidota par pagrabu, ar akmens sienām pamatos. Akmeņus veda no ganībām, kur specialisti - akmeņu plēsēji tos saspridzināja. Šie akmeņi toreiz gulēja pie mūsu iebraucamā ceļa, pa labi no tā. Droši vien tie tika ņemti arī no citām vietām, bet es atminu šos akmeņus kā lielu brīnumu. Kādreiz, kad gadījās noklūt ganībās līdzi tantiņai vai kādai jaun meitai, izbrīnu izraisīja šo akmeņu lielums. Bērni uz tiem nevarējām uzkāpt. Tie sniedzās pāri manai galvai. Tikai pieaugušo uzcelta, varēju lepni novērot pasauli pie kājām. Daļa no akmeņiem sagūla pagraba pamatos. Tagad daudz runā par visādiem akmens krāvumiem, senču svētvietām. Varbūt arī šie akmeņi bija kāda senču svētvieta. Varbūt tieši tāpēc kādreiz, liekās, ka mūsu mājās kāds šad un tad rudens vakaros cērt. Varbūt senie senči dusmojās par savām izpostītām vietām. Tas nu tikai tā - Mana fantāzija. - Vietā kur tagad atrodās saimniecības ēka, tika uzcelts jumtiņš no baltiem šindeļu dēlīšiem. Gar pagrabiņa jumta dienvidus malu iestādīja ķirsīšus, katram ģimenes locēklim pa vienam. Kāpilējām pa svaigiem, pēc sveķiem smaržojošiem dēlīšiem. Gulējām saulītē un ēdām ķiršus. Vēlāk jumts palika pelēks, dēlīši trausli, mēs paši lielāki un jumtu lauzīt vairs nebija atļauts. Idile beidzās un aizgāja pagātnē. Nu palieli pusaudži stāvējām pie saviem ķiršiem un mielojamies - līdz laikam, kad tos mums atņema Padomju laiku jaunsaimniece, kurai piešķīra pusi no mūsu mājas un pagalma. Paaugoties mums mazajiem auga arī dazādi sīki darbiņi, kuri bija jāpaveic. Vai nu darba dēļ, vai tikai tādēļ, lai mājās nestrādātu palaidnības, māmuļa mūs ņēma līdz uz attālāko riju. Nesām visi malku, maizes krāsns kurināšanai. Rijas galā nojumē žāvējās no meža savestas lielas, sveķainas priedes un egles šķilas. Katram pēc spēkiem tika
Plūcām kalmes, taisījām pīkstošās stabules, vai dūdas, kā nu tās varēja nosaukt. Meklējām smaržīgos kalmju ziedus, kurš lielākus atradīs. Ēdām mīkstās kalmju seržu lapiņas.
vai mammai, ja viņas tur
gāja, kad kautko vajadzēja tur paņemt. Vienmēr kur bijušas nebijušas uzradās
vistas, kas galvas grozīdamas un kokšķinādamas gaidīja, lai tām pabērtu kādu
graudu sauju. No sākuma tantiņa iedeva ko iebērt ēdelīgai vistu saimei. Vēlāk
tas kļuva jau par pienākumu - "Aizej nu, izber vitām [vistām] ko
ēdamu". Tad gāju uz klēti ar zināmām bažām. Klēts durvis smagi vērās.
Gaisma tikai tik, cik iespīdēja pa vaļējām durvīm - Trakākais tur bija peles un
žurkas. Tika vesta dažāda cīņa ar tām, bet tās bija neiznīcināmas. Boltes
madāma arī nopietni pie tā piestrādāja. Šad tad no rītiem varēja redzēt viņas
nakts cīniņu panākumus, pienesumu bērniem. Mazie palaidņi ne vienmēr prata
novērtēt mātes pūliņus. Viņiem labāk garšoja mūsu atnestie kārumiņi - kājās
stipri piesisdama gāju iekšā klētī. Pār plecu atskatīdamās, cik vien iespējams
ātrāk metos laukā no tās. Man nemaz nepatika vēsā klēts ar pustumšajiem nemīlīgajiem apcirkņiem.
Klēts skaistums parādījās tikai rudeņos, kad rijā dūca kuļmašīna un apcirkņi
pildījās ar graudiem - rudziem, kviešiem, miežiem un auzām. Interesanta tā
kļuva, kad tēvs kopā ar kādu puisi grieza vētījamo mašīnu, lai atdalītu lielos
graudus no sīkajiem Toreiz nebija kaltes un elevātori. Visu paveica šeit pat.
klētī. Lielā klēts māja dalījās trijās daļās - vidū klēts, vienā galā kalpu
klētiņa, otrā vāgūzis. No vāgūža un klēts es visvairāk baidījos, kad krēslainā
vakarā lika aiziet un aizslēgt uz nakti klēts durvis. Izpildījusi pienākumu,
rikšiem vien skrēju uz mājām, atpakaļ neskatoties - Toties dienā te bija jauki
It sevišķi saulainā klēts nojumē. Tēvam braucot uz Limbažiem ar jauno zirgu
Diksi gadījās nelaime. Diksis trakojot salauza mūsu "glaunos
pederratus". Tēvs pēc lauksaimniecības žurnālā noskatītiem ieteikumiem, bija
iztaisījis divričus. Ar tiem bija domāts vest pienu uz Umurgas pienotavu, bet
tagad tie palika vienīgie izbraucamie rati, jo "pederratus" izrādās
vairs tik viegli nevarēja saremontēt. Šie divriči izrādījās ļoti viegli un
parocīgi. Un kas tie bija par ratiem mūsu, bērnu acīs. Sevišķi, kad tēvs tikko
tos iztaisīja, no svaiga koka, dzeltēnā krāsā. Māmuļa no sākuma ļoti dusmojās,
ka "glaunie" vāģi sadauzīti un nu jābrauc ar tādu "ķibetku"
kā nevienam. Vēlāk laikam pierada un brauca it priecīgi. Citas izejas jau viņai
nebija. Jaunos skaistos divričus tad nu mēs bērni apsēdām ar savām rotaļām.
Sēdējām tur caurus pusdienas laikus un spēlējām laupītājus. Kopīgi ar jau
pieminētiem Jirgensona bērniem - Janci un Silviju. Parasti rotaļa izvērtās tā -
Mēs - Lauma, Jancis un es braucām. Silvija tāda pati maza kā mūsu brāļuks bija
tie laupītāji. Viņi mums uzbrūk ar kokiem rokā šauj uz mums. Mēs viņiem
sviežam, pa jokam it kā kādas dūmu granātas acīs, kliegdami "Bumbiņ acīs,
bumbiņ acīs!". Par tādām bijām saklausījušies. Un tad metamies bēgt. Mazie
dzenas pakaļ. Lielie aurodami pa priekšu. Apkārt mājai pa pagalmu. Iznāca
māmuļa un ļoti nopietni sabāra visus, ka neļaujam strādniekiem diendusā
atpūsties. Ja nē, nē! Devāmies aiz dārza, uz kviešu lauku. Tur slēpšanās vēl
jaukāka. Kvieši labi noauguši, pāri mūsu galvām. Taisījām tur mājas un ceļus Ar
vārdu sakot - rotaļas gāja jaukas. Ātrāk uzcēlies no diendusas, to padzirdēja
tēvs. Viņš
nešanai sameklēta piemērota škila. Tad visi rindiņā devāmies mājās. Nest nemaz nebija tik viegli, jo gabaliņš cilpošanai ar pagali rokās iznāca diezgan garš. Nekad šo gājienu neesmu uztvērusi kā grūtu. Sirdi pārņēma par lepnums un prieks. Iet kopā ar māti kā lielam darbiniekam. Bez tam šeit ierodoties varēja paskatīties pārējo lielo šķūni. Kādreiz šeit tiešām bijusi īsta rija. Tā sastāvēja no rijas un piedarba - liela šķūņa ar nobrādātu māla kulu, kur kulta labība ar spriguļiem un citādi. Nemaz īsti nezinu kā. Mūsu laikā, kā liels brīnums, katru rudeni ieradās kuļmašīna Tumša un melna vienā ēkas galā melnēja rija, tumšiem ārdiem, uz kuriem žāvēta kādreiz labība, un pat rijas krāsni pašā vidū. Viss melnum melns. Pat sienas nokvēpušas melnas. Pa maziem četrkantīgiem lodziņiem varējām tur ieskatīties, zemas durtiņas veda uz lielo šķūni, piedarbu. Pa tām kulšanas laika savilka pelavas, kuras vēlāk izbaroja lopiem. Citam nekam vecā rija vairs nekalpoja. Kādreiz, kad nebija vēl uzcelts pagrabs, tur paglabāja kartupeļus, vecajā rijas krāsnī. Ieskatoties tās vaļējā mute pat dibenu nevarēja saskatīt - viens melnums. Ja nu kur dzīvoja, manu prāt, velni, tad nu noteikti šajā melnajā rijās krāsnī. Tas toreiz bija liels notikums, atnākot pēc malkas, ieskatīties rijas tumšā pa zemajiem lodziņiem. Maliet baisa šī vieta izlikās arī tādēļ, ka rokot mālus celtniecībai, kādreiz šeit atraduši cilvēka galvaskausu. Kāds cilvēks pazaudējis savu galvu šeit, neticis pētīts. Kāpēc tikai galva? Vai tā savas zemes aizstāvja vai ienaidnieka galva? Vai muižas vagara nosista strādnieka galva? Visa mūsu zeme pilna ar nezināmiem kauliem, ar dzīvotām un neizdzīvotām dzīvēm. Mums bērniem šeit bija aizliegts vieniem nākt. Neskatoties uz visiem noliegumiem un bailēm, tomēr reiz bijām spiesti pārkāpt visu šo likumu. Reiz pusdienas laikā saņēmām dūšu un tur gājām - Lieta tāda, ka dzirdējām tantiņu stāstot tēvam: Kaķenītei Boltei esot bērni, laikam vecajā rijā. Lai nu novācot, kur gan rudens laikā likšot vairs kaķēnus, kas gan tos ņemšot. Bija vasaras beigas. Labība nokulta. Pie rijas stāvēja daudzas salmu kaudzes, kuras nebija sagājušas šķūnī. Šķūnī vajadzēja atstāt brīvu vietu lauksaimniecības mašīnām, kuras tur novietoja pa ziemu. Gar vienu šķūņa malu tomēr bija nolikta salmu slikte, tad nu uz tās vienīgi varēja būt tie kaķēni. Tēvs visā visumā bija maigas dabas cilvēks, bet viņam kā mājas saimniekam nācās paveikt šos melno darbus. Liekas, tas viņam ļoti nepatika un tā tajā pašā dienā un brīdi viņš tur neaizgāja. Pie lietas ķērāmies mēs - uz karstām pēdām, zinādami, ka kaķēniņus, kad viņi būs paaugušies, ar vaļējām acīm, tos neviens vairs neaiztiks. Uzdevums vienkāršs - atrast tos un paslēpt, kāmēr paaugās. Par tālāko nedomājām, kur viņus liks Lai dzīvo visi mūsu mājā, būs jautrāka dzīvošana. Bolte mums ļoti uzticējās. Laikam nojauzdama labos nodomus, kad mēs to pabarojām un  nolikām uz rijas ceļa, viņa steigšus devās turp. Atlika tikai sekot. Uzkāpusi sliktē tā aizveda mūs uz pažobeli, kur gulēja veseli seši mazulīši. Balti, melni, raibi, nu tik skaisti ņaudīši. Atri noturējām apspriedi. Nolēmām to apslēpt salmu kaudzēs. Kaudžu vidū, nepieejamākā vietā izrakām aliņu, kur ielikām mazos kaķa bērnus. Bolte uzticīgi mums sekoja un mūsu izvēli atzina pilnīgi pieņemamu. Palika mierīgi guļot ar saviem mazuļiem. Vēlāk dzirdējām, ka tēvs stāstīja: viņš esot izmeklējies, nevarot atrast, kur Bolte bērnus paslēpusi. Mēs klusējām un izlikāmies neko nezinām. Šad un tad klusām pa pusdienas laikiem
dienās kad gar pakšiem tā velk vēsumu pie kauliem bet istabā vēl negribās iet un sēdēt, ielīdām šais mucās, katris savā. Vējšs gaudo garām. Savādi šņākuļo, klāt netiek. Saulīte no vienas puses silda Spēlējām zaķus. Sēdējām, sēdējām, cik nu ilgi tā sēdēsi. Skrējām uz kāpostu dārzu aiz akas. Nometušies rāpus grauzām kāpostgalviņu. Māmuļa ar tantiņu pamanījušas apgrauztās galviņas, brīnījās, kas gan to darījis. Izstāstījām savu palaidnību. Neko daudz mūs nebāra, tik pieteica grauzt vienu galviņu, neizķēpāt vairākas. Par pelnainā mucā nošmulētam drēbēm gan bāra. Vairāk tā neļāva darīt. Nedaudz tālāk uz ceļa pusi pie liepām stāvēja pirts. Tā dalījās divās daļās - pusēs. Vienā - pirts priekšiņa ar pēršanās nodalījumu, otrā - neliela istabiņa ar plīti - ēst gatavošanai. Pirts istabiņā parasti kāds dzīvoja. Bieži kalps ar savu ģimeni. Grūti droši vien viņiem tur visiem bija sadzīvot visai ģimenei. Tēvs sapņoja, ka labi būtu uzcelt deputatnieku mājiņu. Tādas toreiz būvēja, bet kur nu. Visas ēkas vecas uz brukšanas robežas un koki vēl auga mežā. Tos tēvs taupīja, kad izaugs dēls, lai tas ceļ māju. Tēvs ļoti gribēja jaunu kūti celt, māte māju. Pienāca karš...- Par pirtiņu un pēršanos kā mazam bērnam gan man nav palikušas nekādas jaukās atmiņas. Uz lāvas, kur mūs uzstuma ar labināšanu un pat ar bardzību, man tā vien likās, ka visi mati uz galvas nosvils. Tantiņa mūs pēra ar mīkstu bērza slotiņu. Sāpīgi nu tas nemaz nebija, bet mēs bļāvām kā kaujami. Ja nu kāds brauca pa ceļu, tad gan tam vajadzēja izklausīties pavisam briesmīgi. Reiz tantiņa saslima un viņai bija jābrauc uz Rīgu ārstēties. Bijām ieņēmuši galvās, ka viņai no Rīgas jāatved balts špicu sunītis. Māmuļa gan domāja, ka tāds te laukos nemaz nederot, ātri nosmērēšoties. Tāds nu galīgi neesot vajadzīgs. Tur nu mūsu domas galīgi nesakrita. Lauma un es, domājām brālis toreiz vēl bija parāk mazs un viņam, liekas, nebija nekāda teikšana, ka to sunīti varētu ņemt līdzi pirtī uz lāvas izmazgāt. Tad vismaz tā lāvā kāpšana būtu patīkamāka. Es ļoti gaidīju šo brīnumu, bet velti. Pie baltā sunīša tā ir netikām un lāvā bija vien jākāpj kā parasti, ar Laumu kopā. No lāvas nokāpjot, atkal nekas labs negaidīja, tur gaidīja matu mazgāšana. Ziepes briesmīgi koda acīs. Viena nobļaušanās Vienīgais laimīgais mirklis, kad beidzot noskalojāmies ar remdenu ūdeni un priekšnamā uzvilkām baltus kreklus. - Pēršanās jaukumu pa īstam sāku saprast tikai kā liela meitene, kad atbraucām no Rīgas, kur vēlāk mācījāmies. Vasaras vakaros, pirts siltums likās maigs un patīkams. Uz pirts klona izkaisītās kalmes un bērza slotiņas tik rūgteni smaržoja Pēc Rīgas kopējās pirts, kur gājām ar Rīgas tanti, šeit bija tik labi. - Aiz pirts vēlākā laikā bija iekārtots aploks. Reiz, kad visas sievietes kailas izmetušās jūsmīgi nodevāmies mazgāšanās priekiem, pamanījām ka kāds pietuvojies pirts mazajam lodziņam, un pa to skatās. Mūsu apbrīnotājs izrādījās mūsu mīļais zirgs Mikus, kurš, uzdzirdēdams mūsu balsis, pienācis paskatīties. Pieliecis savu lielo galvu ar plato, balto pieri garaiņu nomiglotam lodziņam, viņš izbrīnā vērās mūsos. Tādus brīnumus viņš vēl nekad nebija redzējis - mūs tādā paskatā. Smējāmies un jokojām. Varbūt Mikus nemaz nav zirgs, bet apburts princis, kas mūs toreiz jaunās meitenes novēro, un vēlāk nāks pie mums kā precinieks - ķēniņa dēla izskatā. Bet ķeniņdēli neatnāca, ne toreiz, ne arī vēlāk. Dzīve ritēja tālāk kā parasts. Starp klēti un pirtiņu, dūņainos krastos gulēja dīķītis, smaržīgu kalmju vaiņagā. Viena pusē, dziļākajā no krasta iesniedzās laipiņa.
Noklausījusies pa radio žurnalista Hānberga aicinājumu, katram rakstīt piezīmes par savu dzīvi. Ne jau tūlīt grāmatas rakstīšanai, bet tāpat, savai ģimenei, palicējiem Arī mana mazmeita Lauma kādreiz, kad es stāstīju viņai šo to par savu bērnību, mani uz to skubināja. Un tad nu es ķeros pie darba, jo ko jau lai visu garo laiku darītu veca nekam nevajadzīga sieva. Nu piedodiet mani palicēji, manas valodas un pareizrakstības kļūdas. Tās izlabojiet paši. Jūs, cerams, visi būsiet izglītotāki par mani, vismaz es tā ceru. Šie "Atmiņu zīmējumi" veltīti galvenais manai lielai klausītājai, manai mazajai, mīļajai mazmeitai Laumai. - Varbūt arī citiem, kuri gribēs tos lasīt. Mana bērnība, kā ziniet, pagājusi "Selkuļu mājās". Tagad aizbraucot uz turieni kopā ar jums, staigāju un brīnos. Vai tiešām šis vējainais kalns ir mans saulainais pērklis, kuru vienmēr domās saucu, pēc bērnībā lasītās mīļās grāmatas - "Saulainais pagalms".? Daudz kas vēl ir tā pat. - Tur samanāmi vēl vecie mājas pamati. Tur kūts, kurā piedzīvoti tādi mazi mīļi prieki, tiekoties ar kumeļiem, teļiem un jēriem. Brīžiem, kad uzgriezta mugura drupu kaudzēm, tā vien šķiet, ka atskanēs kāda mīļa bals, kura sauks: "Nu pietiks strādat! Nāc mājās mēs tevi gaidam!" Tik paceļot galvu atkal redzams - tik daudz kā trūkst. Nav vairs baltās bērzu birzes, kura tā mirdzināja baltos bērza stumbrus aicinādama, ieskriet tur mazo ganu meitu. Atlaižoties sūnās varēja skatīties uz vēja dzītiem baltiem mākoņiem, zili zilās debesīs, uz bērzu slaidajām galotnēm, kuras viegli šūpodamās grima tajās. Nav vairs divas pašas dižākās liepas, kuru zaros tika vienmēr kārtas šūpoles un kopā ar kalpa Zirgensona bērniem vadītas jaukas pusdienas laika stundas
D. Rozenblate.
Atmiņu zīmējumi.
kāpēc tikai galvu? Vai tā bija savas zemes aizstāvja, vai ienaidnieka galva? Vai muižas vagara nosista strādnieka galva? Visa mūsu zeme pilna ar nezināmiem kauliem, ar dzīvotām un neizdzīvotām dzīvēm.
Mums bērniem šeit bija aizliegts nākt.
Kamēr trepes vēl bija skaistas un jaunas arī te mēs atradām vietu savām rotaļām. Novietojušas sienmalē leļļu balto koka gultiņu, tajā ievīstījām lelles segās savu runčuku"
Čielīti
"  Boltes madāmas pirmdzimto dēlu. Viņš ārkārtīgi apmierināts tur gulēja, smīdinādams visus pa trepēm nācējus. Ja kāds nekaunīgi to aiz auss paraustot gribēja no turienes to izvilkt, tas pikti to atgaiņāja ar ķepu un gulēja tālāk.
Ne katreiz novērtēju tantiņas pūles. Un diena ar bija pavisam pelēka un tumša jau. Pēc vecmāmiņas aizbraukšanas drīzi vien pagalma izskats tika mainīts. Tēvs pēc lauksaimniecības žurnāliem izplānoja jaunu pagalma iekārtojumu. Izveidoja jauku uzbraucamo ceļu. Pie āra durvīm iztaisīja jaunas, platas trepes, no visām pusēm uzkapjamas. Vēlāk mūsu pagalmā slējās arī karoga masts. Kad, liekas, 15 maijā pirmo reizi tik augstu, tik brīvs pavasarīgajās, zilajās debesīs, plandījās Latvijas karogs, Tas bija tik skaists, Es jutu tādu kvēlu prieku un mīlestību pret šo karogu, pret savu Latviju, 
māpi 
un savējiem. Žēl, ka tik šim karogam nebija lemts vairs ilgi plīvot. - Nāca 40 g. - baigais gads, kad tēvs teica, ka karoga kāts esot sapuvis, varot nokaist, tādēļ to nozāģēja Sarkanais karogs, pēc pavēles, ka tam jābūt izliktam, atkal tika iebāzts mājas augšas lodziņā. Pēc tam "vācu laikos", laikam karoga vispār nebija - neievēroju. Līdz ar pagalma pārveidošanu, tika nojaukts arī mazais pagrabiņš mājās priekšā. Mājas galā, kur tagad atrodās mūsu namiņš, sāka rakt pagrabam jaunu bedri. Tās malas bija lipīgas, gludas no izmestās mālainās zemes, gandrīz vienmēr 30 g 
xx 
tur turējās salijis ūdens Skatoties pa mazās istabiņas logu, tas saulē tik jauki vizēja, caur 
ritenīšiem 
mesdams saules zaķīšus uz sienām. Kādu dienu mūsu zīnāt kāre, kad bijām izlaistas abas ar Laumu pastaigāties, noveda pagraba bedres malā pie jasmīna krūma. Esot metušas konfekšu papīriņus ūdenī. Tā tika stāstīts. Man paslīdējusi kāja un es iekritusi ūdenī, bedrē. Es pati jau to kritienu galīgi neatceros. Atminos kā pa miglu, ka ļoti raudāju par visu satraukumu, kad māte man tīrīja dubļus no mutes un uz ceļiem sev uzlikusi lika splaudīt visus netīrumus laukā. Šai gadījumā nāve man bija pienākusi ļoti tuvu jau otro reizi manā mūžā. Tikai pateicoties savas lielās māsas saprātam, kura nezaudēja galvu, nepaslēpās bailēs no rājiena, kā to bieži šādos gadījumos dara bērni, bet aizskrēja pie mammas un paziņoja šausmās: "Māsiņa bedrē!" Izskrējusi māte ar meitu, kura mazgājusi istabā grīdas Kamēr māmuļa vēl domājusi, pa kuru malu ielēkt mālainajā bedrē, meita Olga nedomādama ielēkusi gar bedres malaino malu un izvilkusi mani. - Tā tad liels paldies manai māšelei Laumai un šai Olgai. - Reiz kara laikos, kad Rīgā bija grūta iztikšana, viņa bija atbraukusi pie mums. Atveda krūzītes, no kurām vēl tagad dārzā es dzeru. Es tiku stādīta viņai priekšā. Nezinu, kāpēc, jutos it kā vainīga un man bija neērti. Zinību aplim palielinoties, nākošais ceļš veda uz kūti. Tur nu atradās dazādi brīnumi, vismaz man tā toreiz likās, par kuriem varētu stāstīt vēl un vēl. Vispirms tantiņas stāsti, atnākot no kūts pavasara rītos, kad paši vēl tur negājām, vai kādreiz, kad slimojām un netikām uz turieni, tantiņa sev azotē, kažociņā satītu atnesa mums parādīt kārtējo jēriņu. Ak, lielie prieki, kad tas, nolikts uz grīdas stāvēja uz savām vēl diezgan vārgajām kājām un brīnījās. Gadījās arī daudz bēdīgi notikumi, kad kāds jēriņš slimoja. Parasti to atnesa mājās, guldīja uz mūrīša, bet bieži nekas nelīdzēja
baltas smiltis, sanesdams tās šeit pie akas. Izveidojās brīnišķīgs rotaļu laukums, kur vasarās varējām celt pilis, vaļņus, mājas un dārzus. Vēl pienmājiņa pievilcīga palika ar to, ka kaķene Bolte parasti te atveda savus kaķēnus, ja viņai izdevās tos noslēpt agrā mazotnē no cilvēku bezkaunības. Šeit pati "Boltes madāma" vienmēr saņema piena putu devas ar pienu pēc slaukšanas. Kaķa bērniem, kuri paši rāpoja, rotaļājās, te nekādas briesmas vairs nedraudēja no cilvēku puses. Šajā namiņā bija tāds baļķa plauktiņš, uz kura salika apgāztus izmazgātus piena spaiņus un tukšās kannas. Šo plauktiņu labi varējām izmantot kā slitu + kur piesien zirgus. Skrējām spēlējām zirgus un braucējus. Ar Laumu kopā skraidot, man vairāk iznāca būt par zirgu. Kučieris parasti bija Lauma. Ar brāli spēlējoties pie grožiem lielāko tiesu tiku es. Reiz Lauma savu zirgu, tas ir mani, sadomājusi pabarot ar auzām Piebērusi tam priekšā smiltis, lai tik nu ēdot. Es saprotams esot bļāvusi un protestējusi. Labi, ka tantiņa ar māmuļu to pamanījušas un mani no šī zirga pienākuma atbrīvojušas. Pati to neatceros, bet tā tika stāstīts. Drīz vien sākām apgūt klēts priekšu. Klēts atradās pāri ceļam un lai gan mašīnu toreiz tik pat kā nebija, tomēr bija jāpaskatās, vai nebrauc kāds zirgu pajūgs, riteņbraucējs. Dažreiz garām aizdūca motocikls. Ja nu uzdzirdējam ka kas rūc, tad nu skrējām kā negudri, lai nostātos rindā ceļa malā un lielo brīnumu apskatītu. Šāds rūcējs bija tikai viens un tas piederēja skolotājam Pinzulim. Kad nu visi trīs tā vēredeļus izgāzuši stavējām ceļa malā, viņš vienmēr pacēla roku sveicienam un mums uzsauca: "Sveiki bērni!". Jutāmies ļoti pagodināti un priecīgi skrējām pie mammas lepoties. Toreiz skolā vēl negājām un par skolotāja sveicienu ļoti priecājāmies. Neiznāca ar viņu tuvāk iepazīties, jo kad sākām savas skolas gaitas, viņš mūsu skolā vairs nebija. Vēl vasarās, uz meža ganībām, garām mūsu mājai dzina "
Krocu
" saimnieka govis. Māmuļa bija mums pieteikusi nemaisīties svešu govju tuvumā. Klēts priekšā stāvēja sabraukti darba rati, šādas tādas mašīnas, aiz tām paslēpušies varējām noskatīties uz kaimiņu govīm un ganu. Gans mums knēveļiem nekādu vērību neveltīja, bet tas nekas. Man visvairāk interēseja raibās govis. Tā kā gans vienu otru palaidni nosauca vārdā, tad pat govs vārdus varēja uzzināt. Vēl tagad atceros, ka tūlīt pēc aitu bariņa, kurš vienmēr tecēja pa priekšu, gāja liela, raiba govs Zīmaļa, tad Raibaļa. Ar lielu uzmanību katru gadu noskatījos, vai iet vēl vecās govis, vai uzradusies kāda jauna skaista tele. Mūsu ganāmpulkā visas govis bija brūnas, tumšākas, gaišākas, bet brūnas. Tēvam tādas patika. Man gan tas izlikās pārāk vienmuļi. Lūdzām tēvu, lai arī izaudzina kādu raibu telīti. Reiz tiešām it nejauši mums laimējās. No savām brāļa mājām "Rātēm", pēc mūsu brālēnu ieteikuma, kuriem viņš bija ļāvies pierunāties, tēvs atveda raibu teliņu. Nosaucām to par Vizbuli. Izauga mīlīgs lopiņš, baltu pieri un purnu, baltiem radziņiem. Nedabūjām ilgi par to priecāties. Tēvs ātri to pārdeva. - Klētij bija liela nojume. Tās apakšā pabrauca labākos ratus. Kaudzē sakrāva ragavas. Pirmā iepazīšanās ar klēti iznāca aizskrienot līdzi tantiņai
Turpinājums 2 gr.
gadu dēļ vairs nevajadzēja strādāt. Tā vienu vasaru es vēl tā nobumbulēju - vieglāk. Palīdzēdama māmuļai fermā.
gabaliņš no iepriekšējās lapas.
Brālis pēc Caunīša apcietināšanas strādāja sovhoza kokzāģētavā. Gādāja materiālus un sākās celtniecība. Nākošā vasarā tā bija gatava apdzīvošanai. Ar lielu prieku tur ievācāmies. Trīs mazas istabiņas un virtuve. Beidzot atsevišķi paši vien. - Ziemā saslima tēvs. Nemaz lāgā neapjautu, cik nopietna tēva slimība. Uz pavasara pusi kādu rītu tas jutās ļoti slikti. Māmuļa palika mājās pie viņa. Es viena aizgāju uz putnu kūti. Pusdienās pārnākot - tēva vairs nebija. Viņš bija miris. Vienīgais, ko savā grūtumā tas vēl bija gribējis sagaidīt brāli no zāģētavas. Kad brālis ienācis tēvs nopriecājies. "Beidzot tu atnāci." un tūlīt arī nomiris. Tagad biezi vecumā domāju, cik maz es par savu tēvu zinu. Kad bijām vēl pavisam mazi, viņš šo to stāstīja, bet tas viss ātri izkūpēja no atmiņas. Kā tālas pasakas, pavisam miglaini tagad šis tas vēl tik ienāk prātā. Kas liedza man toreiz parunāties ar tēvu. Iztaujāt ko vairāk par viņa dzīvi, par viņa bērnību par tēvu un māti. Tēvs pats ar saviem stāstiem nekad neuzmācās un es biju tik aizņemta pati ar sevi. Ar ko īsti? Kā paveikt savu darbu un vakarā atkrist atpūtā. Vienīgos brīvos brīžus nosēdēt sovhoza klubā stulbu filmu skatoties, vai kādā letiņu saietā. Tik tagad no gadu tāluma skatoties izprotu, cik maz es no visa tā ieguvu. Tā gribētos tagad ar viņu parunāt. Tagad tikai aizbraucot uz "Selkuļiem", rudens veļu vakaros, kad baltie miglas tēli staigā pa pagalmu, man domās gribās tiem ko jautāt, pasacīt to, ko nepateicu toreiz. Tik ļoti gribās ticēt, ka tagad tas vēl tālumā ko sadzird un ka viņa gars vēl kā miglas tēls maldās pa savas mīļotās mājas pagalmu. - Dzīve turpinās atkal tālāk. Brālis pēc tēva nāves vasarā atved mājās sev sievu ukrainieti Ņinu. Mātei gan tas ļoti nepatīk. Arī Lauma atradusi savu lielo mīlestību Vili, apprecās.
Tas vēl pirms pusdienas laika gribējis no zāģētavas atvest pēdējo sakrauto vezumu uz tālāk būvējamo cūku kūti. Sāku kliegt un saukt palīgā. Pamanīdams manu šausmīgo stāvokli, tas atskrien ar pātagu un govi padzen. Kas būtu, ja būtu...? Ja vedējs būtu atlicis savu vezuma vešanu uz vēlāku laiku, pēc pusdienas? Pie fermas neviens cilvēks nebija un nebūtu rādījies. Kāds brīnums man atkal stāvēja klāt un paglāba mani jau kuro reizi? - Citu reizi atkal ziemā jāiet uz fermu ūdens vedēju sarunāt. Ziemā putnu fermai ūdeni pieved tas pats vedējs, kas to pieved govīm. Sarunājusi vedēju priecīgi dodos pa kūts gala durvīm laukā un savu attālo putnukūti. Pamanu ka man seko diezgan paprāvs bullis. Pielieku soli, domāju man tik tā rādās. Visi iepriekšējie buļļi, kaut arī lieli milzeņi, nekad cilvēkus nebadīja. Arī mans sekotājs pieliek soli. Jūtu labi nebūs, ja tā turpināsim. Esmu lauka vidū, neviena cilvēka tuvumā. Apskatos apkārt nav pat nekā, ko rokās paņemt. Pamanu vecu satrūdējušu dēļa galu, kas tik tikko turās kopā. Paņemu to. Apstājos, pakratu savu cīņas ieroci un varenā balsī rēkdama, soli pakāpos uz buļļa pusi. Laikam izskatos ļoti varena. Man sekotājs nopurina galvu un beidzot paliekt stāvot. Brīdi viens otrā pa gabaliņu skatāmies, novērtēdami savus spēkus. Tad lēnām sāku atkāpties, piespiezdama sevi šausmās nesākt skriet. Vēlāk atstāstot savu notikumu slaucējām, izdzirdu. Bullis nopirkts no cita sovhoza, galīgi neturās aplokā pie lopiem, bet tikai labprāt medī cilvēkus. Pat savu kopēju jau paspējis padunkāt. Īsts - torero vērsis jau nu viņš vēl nebija, ja tik ātri no manis nobijās, bet jokot ar mani gan ar tas nemaz nebija nodomājis. Kas atkal mani sargāja? Kādēļ? Vai tikai, lai šodien
un ķieģelīti maizi. Ēdam sajūsmā. Tik garšīgi ir salītie tomāti, tik garšīga maize. - Nākošā dienā sāku strādāt par slaucēju, mamma ar Laumu par teļu kopējām. Šeit vairs nav tā kā Dimski sovhozā. Te atklāti pienu neviena slaucēja nedrīkst dzert. Zootehniķe rītos agri un vakaros vēlu tumsā klusu staigā aiz govju silēm nolūrēdama, vai tik kāda slaucēja nepaceļ piena spaini pie mutes un nepadzerās. Ja kādu pamana, tad lielā tiesa. Lielāko daļu gandrīz visas slaucējas izsūtītās. Jocīgi gan izskatās no sākuma, kad mūsu latviete kura vēlāk dzīvoja kopā ar mums istabā, augstpapēžu kurpītēs, cepuri galvā ierodās govis slaukt. Pat es nevaru smieklus novaldīt. Galva jāgriež uz otru pusi, kad viņa nevarīgi pirkstus izstiepusi, mēslu čupas malā stāv tādā formā. Cilvēks nekad nav govi redzējis un tagad jāmācās slaukt un dzīvot citādāk. Arī drēbes un apavus piemērotus nemaz nevar viegli dabūt, ja vēl bez sevis jāuztur nevarīgā māte un meitiņa. Nedaudz vēlāk šī pati Erna tā iemācījās cīnīties ar fermas teicamnieci krievieti un citu pārinieci ukrainieti, par savu govju tiesībām uz kopīgi nomesto barības vezumu. Nemaz vairs neizskatījās pēc Rīgas smalkās kundzītes. Pa ziemu ar saviem lopiņiem dzīvojām pa kūti. Vasarā jābrauc uz ganībām - "vipasiem." Tad dzīvojām mazā koka šķūnītī un govis dienu un nakti klaiņoja pa plašo stepi. Māmuļa pieteicās par piena vedēju, tā vismaz kādreiz pa vasaru varējām satikties, jo bez sevišķas vajadzības tāpat vis mājās nelaida. Uz rudens pusi tumsā slaucot govis dzirdama vilku gaudošana. Savāda sajūta pārņem slaucot kādu govi lielā ganāmpulka malā. Tā vien liekas, ka vilks tik mani vien gaida. Sevišķi nejauka mana jaunā telīte 
Liņklika
, to ne ar kādām pūlēm nevar iedzīt bara vidū, pārāk bailīga. Jāsaņem vien dūša un jāslauc tur, kur viņa to vēlās nevis es. Nevienu
Braucam pa sniegā iebraukto ceļu uz taigu. Tur izbraucam agrā ziemas rītā ar saules lēktu. Pusdienā esam tur. Papriecājamies par skaisto lapegļu mežu. Vismaz vienreiz atkal pēc ilga laika dzirdam koku šalkšanu pār galvām. Ilgi priecāties nedrīkst. Nokoduši savas līdzi paņemtās brokastis, ķeramies pie darba. Noskatam varenu lapegli un sākam strādāt. Iet grūti, bet zemē dabūjam. Kraujam ragavās un braucam uz mājām. Diena launaglaikā. Īsā ziemas diena taisās atvadīties. Izrādās koku uzlikuši esam pārāk smagu, vēršiem grūti. Kājās tiem ziemas sniegos noskrāpētas un ēduši arī tie maz. Pusceļā tie sāk atsacīties soļot. Taisās gulties zemē un pagulēties. Pārņem šausmas, kas notiks. Domās, ka esam aizbēgušas un mūs te saplosīs vilki. Gan labinājam, gan pātagojam vēršus. Kā nebūt tos piespiežam vilkties un turpināt ceļu. Vēlu naktī esam mājās, kaut arī galīgi nomocījušies. Nu tik atliek slapjo lapegles kluci sazāģēt un sacirst, būs vismaz iekuriem. Vasarā pārceļamies uz kādas krievietes istabiņu, īrējam to. Atbraucot beidzot tēvs ar tantiņu no Tomskas un visiem dzīvot piešķirtā platībā pārāk grūti. Pa vasaru govis ganās cauru diennakti attālā stepē. Sakrauj kannas smagajā mašīnā un braucam uz lauku tās trīs reizes dienā slaukt uz ganībām. Ceļš uz turieni diezgan garš un tad iznāk noklausīties varenu koncertu, krievu sieviešu saskaņoto skaisto dziedāšanu var tikai apbrīnot viņu lielo prasmi saskaņot savas balsis. Vienkāršas sievas, daža pat rakstīt neprot, bet kā dzied. Gan par ozolu, gan pīlādzīti, meiteņu mīlestību, daiļo kazaku. Sevišķi vakaros mājās braucot, saulei rietot man patīk klausīties viņu saldi sērīgās, smeldzīgās melodijās. Dažas cenšos iemācīties arī es, klusu, lai neiztraucētu viņu balsu saskaņu, dūcu līdz. - Mūsu šoferis Koļka cenšas pa savam izpatikt un izrādīt savas simpātijas. Nekādi tam neatsaucos. Kādu dienu pie mūsu pienotavas namiņa, uz soliņa saulē atsēdusies, gaidu piebraucam piena vedēja mašīnu. Nolijis pamatīgs lietiņš.
trakas kladzina. Gar aploka sienām sizdamās tās šaujās laukā pa visiem caurumiem no kūts. Nojaušu - ieradies kavalieris, cits nekas tas nevar būt. Šausmās stāvu aiz puspievērtajām šķūnīša durvīm, pārtraukusi cirst savu zirga gaļu. Skaitu lūgšanu, lai tik man nebūtu jātiekas ar šo jukušo cilvēku, sievas meklētāju vienai aci pret aci. Pārbiedējis visas vistas, saukdams, bļaudams, tas aizdrāžas garām šķūnīša durvīm, aiz kurām šausmās stāvu es. Redzu tik pelēkos vateņu stulbus pazibam garām steidzoties puspievērtajām durvīm. Es esmu atkal glābta jau kuro reiz savā dzīvē. - Drīz vien uz rudens pusi saskaitām ar tantiņu savu naudu un es iesniedzu atlūgumu. Braucam mājās. Vēl pēdējo dienu strādādama putnu kūtī, laukam pāri, aizeju uz kapiem. Noglāstu krustus pēdējo reizi. Apkopju kā varēdama kapu kopiņas. Salasu pēdējās rudens puķītes un uzlieku tās uz kapiņiem. Tik žēl, ka nevaru šo prieka brīdi pārdzīvot kopā ar viņiem. Vienīgais attaisnojums, ka viņus šeit pametu svešā malā ir mātes teiktais, vēl pirms miršanas: "Tu tikai apsoli man, kā maz varēsi, braukt uz Latviju. Neiedomājies, ka tev te nu jāsēž pie mūsu kapiem. Ar to nekas vairs nebūs līdzēts." - Nu es aizbraucu - Palieciet sveiki mani mīļie, mīļie...
Mājās viss jau izpārdots. Kaziņu Martu, mūsu piena devēju arī pārdodam. Viņa nabadzīte to nekādi nevar saprast un katru vakaru izganījusies pa laukiem tā stāv blēdama pie mūsu mājas vārtiņiem, kamēr tās jaunā saimniece to aizved projām. - Beidzot braucam. Abas ar tantiņu satuntuļojušās sēžam un gaidam stacijā vilcienu, kas mūs aizvedīs līdz Maskavai. Izrādās, jāgaida gandrīz visu nakti. Sēžam uz soliņa satinušās un drebinājamies vēsajā rudens vakarā. Ilgi nav jāgaida, kad kāds "cēls jauks
šausmas - Viss likās tik labi noslēpts, bet vakarā tumsā neko vairs nevaram tos atrast. Izmeklējāmies, bet tie tik labi paslēpti, ka nekur to vairs nava. Ejam uz mājām un ar šausmām domājam, ja nu priekšnieka govs, kas apkārt klaiņo brīvā vaļā, atrod tos un pārēdās. Ko tad? Tomēr Drosmaņu māte otrā rītā agri aizgājusi uz lauku un rasā nobridusies atradusi apslēpto mantu, kamēr priekšnieks vēl guļ. Tavu prieku, tā bēda nobēdāta un vesels grozs kartupeļu ar ko pielādēt tukšos vēderus. Drosmaņu māte - ar tūskas aptūkušām kājām un seju, bet cik daudz viņā dzīves spēka. Vienmēr vēl mūs uzmundrina ar saviem jokiem - Nekā nevaram nopelnīt, kaut vakaros jūtamies pavisam noguruši. No kājām vairs zemē nekrītam, bet tālu no tā vis nav. Brālis atprasās uz Tambovku pie kāda latvieša, kurš iekārtojies par galdnieku, par mācekli. Guļ īrē pie kāda krieva, viņa virtuvē uz zosu būdas jumta. Arī tam nekāda peļņa. Lielas pārdomas, kā būtu praktiskāk - vai apēst maizi uzreiz, vai vārīt maizes zupā. Rudenī aizsūta mani, Laumu un vēl vienu meiteni Birutu, ar kuru kopā braucām vienā vagonā, uz sovhozu palīgā ražas novākšanas darbos. Jālāpsto  uz vaļējām dēļu grīdām sabērtie kvieši un tie jāvētī. Arī ēdināšana uz vietas. Saimniece, pie kuras dzīvojam izcep varenus kartupeļus - cepeškrāsnī. Lieli, apaļi, eļļā cepti tie ir tik garšīgi. Lielā priekā paēdamies. Otrā dienā izrādās, mūsu eļļas un taukvielām nepieradušās māgas tādu barību neiztur. Vairāk sēžam aiz šķūņa nekā strādājam. Tā savas dienas nostrādājušas, nolauzušas, atgriežamies atkal mājās. Dalam atkal savu kukulīti daļās, cik drīkst apēst vienā dienā, cik jāatstāj nākošām. Prieka dienas, kad Ellas tante atsūta paciņu ar šādiem tādiem produktiem. Mazais puisēns Jurka iemācījis, kad uzkožam savas skopās maltītes ierasties ciemos. Tas bijīgi kautri stāv pie durvīm ķepiņas uz krūtīm salicis. Ar savu smailo deguntiņu izskatās kā mazs pelēns.
Šeit zeme stipri mālaina un arī mazā namiņa priekša stipri vien mālaina. Nezinu, vai Koļka gribēdams ar mani pajokot, vai arī viņam tikai tā gadās, mašīnu tas cenšas piebraukt ļoti tuvu durvīm. Mašīnu pagriežot, priekšējais ritenis buksē un atstādams aiz sevis lielu grāvi dodās man tieši virsū. Paspēju vēl tikai ceļus pagriezt pret sienu, kad mašīna man garām ietriecās sienā, tieši gar manām kājām. Paliku tupot uz mazā zemā soliņa starp sienu un riteni. Ritenis turpat pie manas sejas. Koļka šausmās nobālis izlec no mašīnas un steidzās pie manis. Tikai tagad attopos un lēnām izlienu no savas spraugas. Man kārtīgi 
nospraukts
 tikai celis, bet sienā rēgojās dēļos izlauzts paprāvs caurums. Tikai tagad sapratu, kas varēja ar mani notikt, un skatoties uz savu asiņojošo celi sāku raudāt un sevi žēlot. Saskrien pienotavas krievietes, žēlo vai stipri sāpot, vai varu kāju kustināt. Dzirdina ar ūdeni. Viss beidzies labi. Kas atkal mani pasargāja, liekās jau ceturto reizi? Brīnums, man tomēr jādzīvo. Varu tik pateikties Dievam kārtējo reizi. Vasara iet skaista un saulaina. Noticis brīnums kāds puisis, latvietis sāk apgalvot, ka es viņam ļoti patīku. Mūsu ceļi tīši vai netīši bieži sākuši krustoties. Jānis strādā uz lauka par pie traktoriem par viņu darbu uzskaitītāju. Vienmēr pat braucot uz slaukšanu, blakus parādās mans "brašais kovbojs", sava zirga mugurā, blakus auļojot mūsu mašīnai, sveicienus mājot. Visas sievas un meitas kliegdamas, spiegdamas tam atbild. - "Man nemaz nevajaga, lai tas vārnu bars man atsaucās, sveicieni domāti tikai tev." - Citas meitenes par Jāni runājot atzīst: "Kurai gan var nepatikt tāds puisis kā Jānis." - Arī mana sirds ir padevusies. Ar prieku gaidu vienmēr parādoties Jāņa gaišo matu vilni.
te visu uzrakstītu. - Toreiz kad māmuļa vēl gulēja slima, pamazām sākās izsūtīto atbrīvošanas. Atbrīvoja tos, kas uzrakstīja lūgumus Hruščovam - Pad. sav. vadonim - kā nu viņu tur īsti sauca. Arī mēs uzrakstījām visa ģimene lūgumus, lai atbrīvo no izsūtījuma un atļauj atgriezties. Atbrīvojās Laumas vīra vecāki. Tie ātri vien aizbrauca uz Latviju, atstādami pat Laumu vienu ar dēlēnu. Vēlāk atbrīvojumu saņēma Lauma un arī devās uz Rīgu. Man ar brāli vēl brīvība netika dota. - Beidzot arī mūs izsauc komendants un apsveic ar atbrīvošanu. Tumšā vakarā eju uz mājām ar savu atbrīvojuma lapu rokā. Gribās kliegt no prieka. Projām, projām no šejienes - Uz mājām, uz Latviju - beidzot atkal. Tikai naudas nav tik daudz, lai aizbrauktu. Ceļš atpakaļ jāmaksā pašiem. Pietiek braukāt kā kungiem. Atpakaļ pa brīvu vairs neved. Vēl brīdi jāpastrādā, lai sapelnītu ceļam. Nu jau skaidri zināms, cik tas var izmaksāt mums abām ar tantiņu. Lauma vēstulēs no Rīgas visu sīki uzrakstījusi un izstāstījusi. Strādāju vēl putnu kūtī. Tantiņa pierakstu kā naktssardzi, bet viņu žēlodama strādāju viena pati visu diennakti. Bailes pazaudēt vēl pēdējo savu tuvinieku. - Mūsu sovhozā pēkšņi ieradies jauns strādnieks. Izrādās darbs tam ne visai interesē. Cauras dienas tas klejo apkārt sev sievu meklēdams. Cilvēks galīgi nojūdzies šai jautājumā. Apstaigājies visas iespējamās vietas. Kādu dienu tas ierodās putnu kūtī. Es biju dzirdējusi par šo neremdināmo meklētāju. Visas durvis centos turēt aizkrampētas no iekšpuses, kad es tur strādāju. Parasti vistām tika atdoti visi kritušie dzīvnieki un tādu visā saimniecībā nekad netrūka. Dažreiz speciāli kāva kādu zirgu, lai vistām pietiktu gaļas. Es tad nu vistām lielā katlā tos vārīju un sagatavoju tām maltīti. Šķūnīti cirtu gaļu, kad pēkšņi izdzirdu vistas kā
Sākās dzīve citā vietā - 
Dimsku
 sovhozā, kurā izrādās esam bijušas jau toreiz uz labības talku. Sāku strādāt par slaucēju. Māte ar Laumu par teļa kopējām. Sākumā likās vienkārši - slaucēja, bet nu vairs nebija jāslauc divas vai trīs govis kā Selkuļos vai palīgsaimniecībā. Nu katrai slaucēju grupiņai apmēram sešpadsmit govis. Labi, kad kāda bija aizlaižama, kura gaidīja teliņu. Rokas tādu darbu nebija pieradušas strādāt, tās pietūka un nejēdzīgi sāpēja. Pagāja diezgan ilgs laiks līdz pieradu. Šeit lopiņi deva vairāk piena, jo te tās labāki kopa. Pa ziemu tās stāvēja kūtī, tā pastaigājās pa aploku. Dzīve šeit tiešām bija vieglāka. Lielākā daļa kūts strādnieces te izsūtītās. Brigadiere saprotoša lāga dvēsele. Katrai slaucēja pavisam brīvi aiz savām govju silēm drīkstēja paslēpt puslitra burciņa, kurā pēc slaukšanas varēja ieliet pienu kopā ar maizes gabaliņu to izdzert. To govi, ko katra izvēlējās ar garšīgāko pienu varēja slaukt pēdējo, atlejot sev dzeramo pienu. Šeit bija sovhozs - valstsaimniecība. Algu katru mēnesi izmaksāja naudā. Ar dzīves vietas maiņu varējām būt apmierināti. Komendantam šoreiz bija pilnīga taisnība. Šeit jau iepriekš bija nometinātas vairākas latviešu ģimenes. Dzīves vietu mums ierādīja kādā istabā, kur jau dzīvoja trīs latviešu meitenes. Visai sajūsminātas par mūsu ierašanos tās vis nebija, jo istabiņa kopā ar plīti bija diezgan maza tik daudziem cilvēkiem. Vakaros tikai mazs laukumiņš palika brīvs pie plīts. Lielāko daļu katram jāsēž uz savas gultas. Dienā diezgan pamatīgi izstrādājušāmies, dancot diez ko jau arī nekārojās. Kad izlikāmies visi nakts guļai vietas palika vēl mazāk. Apkurei šeit deva sojas salmus. Malka pašiem bija jāsagādā. Tā visi trīs reiz izprasījušies no darba, izlūguši braucamo buļļu pajūgu no saimniecības, devāmies uz taigu malku gādāt. Par koku gāšanu pieredze nekāda.
Negribas pat vairs dzīvot. Bieži no putnu kūts lavījos uz kapiem - ceļa malā burānos ieauguša laukumiņa. - Tāpat pasēdēt. Grūti pat tagad par visu to runāt. Brālim jau pirms mātes nāves ieradusies meita. Laumai dēls auklējams. Varbūt viņi ar savām rūpēm un mīlestību aizņemti nejūtās tik vieni. Ap sevi jūtu lielu tukšumu. Nezinu, ko viņi teiktu. - Darbs turpinās. Putnu kūtī viss labi veicās. Esmu sasniegusi otru labāko rezultātu rajonā, vistu dējības ziņā. Mani fotografē, liek rajona avīzītē. Ved uz Blagoveščensku. Saņemu prēmiju par labu darbu. Nekādu sevišķu prieku nesajūtu. Nav māmuļas ar ko kopīgi dalīties priekā. Mēs taču abas kopīgi šo darbu bijām darījušas. Tagad strādāju kopā ar jaunām krievietēm. Pa vasaru vistām ūdens lielā mucā ar zirgu jāpieved pašām putnu kopējām. Eju uz "bogakačku" [vodokačku], jeb pareizāki sakot braucu ar savu zirdziņu uz turieni. Nemaz nezinu, ka govju fermā pieņemta kādas ģimenes audzētā tele, kuru puikas iemācījuši badīties. Nu tā izaugusi liela, pašiem vairs negriež ceļu. Pārdevuši fermai. Jaunā tele nemaz neilgojās pēc lielā ganāmpulka un savās mājās vairs nepieņemta, klīst pa tukšajām govju kūtīm savā vaļā, kur vien tai pašai patīk. Visas kūtis tukšas. Govis izdzītas vasaras ganībās. Apkārt ne dzīvas dvēseles. Nekā ļauna nenojauzdama, pietecinājusi no krāna pilnu mucu ar ūdeni, dodos laukā gar šķūnīša stūri, lai brauktu savu zirdziņu uz putnu kūti. Vai govs bija mani gaidījusi, izdevīgā brīdī, kad neesmu vēl sasniegusi savu zirgu, lai aiz tā varētu paslēpties un arī šķūņa durvis aiz manis pietiekami tālu, satiekamies ar "Budučku" - kā viņa iesaukta. Pamatīgi labi nobarojusies govs, izbola sarkanas acis un metās man virsū. No negaidītā brīnuma nesajēdzu pat ko darīt? Ieķeros tās ragos, neļaujot ar ragiem manu vēderu izķidāt. Govs tomēr stiprāka. Nogāž mani zemē un ar galvu mani mētādama cenšās piekļūt man ar savām kājām. Pa laimi pār fermas pagalmu garām brauc baļķu vedējs ukrainis
Beidzot esam sazinājušās ar Rīgu, ar Ellas tanti. Tā paziņo, ka tēvs un tantiņa atrodās Tomskas apgabalā. Sākās runas, ka ģimenes varēs apvienoties. Daudzi prasās pie saviem radiniekiem uz Tomsku. Arī mēs iesniedzam komendantam lūgumu mūsu ģimenei ļaut savienoties. Komendants katru mēnesi brauc pie mums un liek parakstīties, ka nekur nebrauksim un nekur neesam pazuduši. Tiek apsolīts, ka uz rudeni varēsim braukt uz Tomsku. Tēvs ar tantiņu raksta, ka kartupeļus sastādījuši jau arī priekš mums, ogas mežā salasījuši. Gaidot mūs. Pavasarī arī mūsu palīgsaimniecībā stāda kartupeļus. Mēs nestādam, brauksim taču uz Tomsku. Tik izdzīvot kā nebūt vēl kādu laiciņu. Pienāk rudens ar atteikumu - Mūs nelaidīs, tādēļ, ka esam četri un tur ir tikai divi cilvēki, lieli izdevumi. Lai aicinot tēvu un tantiņu pie mums. Esam izmisumā. Ziema nāk virsū. Apavu nav, tās pašas Rīgas zirgādas kurpes un viss. Priekšnieks laipni pārdod savas sievas izvalkātos vaļinkus. Labi arī tā, jo cita nekā nevaram nopirkt. Jau šie velteņi priekš mūsu algām tāpat iznāk pārāk dārgi. Dzīvojam vienos parādos, no algas uz algu. Mācamies zagt, nemanot lai izvilktu savas dzīvības. Priekšnieks gan kādreiz izteicies "Ak šie latvieši, zagt gan nemaz nemāk un nezog!". Mēs cenšamies laboties. Kopīgi ar Drosmiņu māti, šad tad laukā nočiepām ka ķirbim. To izvārot ar nedaudz cukura, iznāk brīnišķīgs ievārījums, kurš kopā ar pāris riciņām ķieģeļa maizīti, līdzi paņemts uz ganiem, apēdās jau pašā rīta pusē. Tik negausīgais vēders prasa vēl un vēl. Kartupeļus rokot pēdējos spaiņus paslēpjam burānos, lai vēlāk vakarā, tumsā atnestu mājās. Bet tavas
Māmuļa strādā teļu kūtī par nakts sardzi. Tā vai visas acis izraud raudādama par mani. Brālis tajā laikā strādā elektrostacijā, šķūnī ar elektromotoru, kas ražo visam sovhozam gaismu. Viņa priekšnieks vecāks vīrs latvietis, izsūtītais Caunītis. Sovhozā ierodās jauns puisis Ūdris. Viņu norīko uz laiku kā otro palīgu Caunītim. Izrādās šis jaunais cilvēks nodarbojās ar visai savādu amatu. Tiek pārcelts no vietas uz vietu kā spiegs un nodevējs starp izsūtītajiem. Drīzi vien tiek izsaukts Caunītis pie komendanta, viņu apcietina. Viņš lūk esot stāvējis kādā vakarā pie šķūņa stūra un skatījies debesīs, kur augstu gaisā lidojušas lidmašīnas. Ūdrim teicis, ka tās jau laikam esot svešas lidmašīnas, ne mūsu, ja tik augstu lidojot. Izsauc arī brāli uz pratināšanu. Steigā sadedzinām visas no mājām un citurienes sūtītās vēstules, lai nebūtu neviena vārda, kam piesieties. Māte jau kravā brālim somu, bailēs, ka arī viņu var paņemt. Brālis bija dzirdējis šo sarunu, bet apgalvojis, ka nekā nezin un par Caunīti nekā slikta nevar pateikt. Čekists baigi uz brāli noskatījies un teicis: "Es domāju, ka tu vēl tāds vienkāršs zēns, bet ar tevi jau jārunā citādi. Tu esi jau par daudz gudris." Esam visi galīgā izmisumā, tomēr uzslavējām brāli, ka tas pareizi rīkojies. Vairāk pa laimi viņu neizsauca uz pratināšanām, ar vienu reizi tā arī viss beidzās. Bija atraduši citu no izsūtīto rindām, kuri to darbu bija sapratuši labāk. Caunītis sēdēja cietumā. Kārtība ievesta. Bailes cilvēkos iedzītas. Ūdri pārcēla atkal uz citu vietu. Dzīve turpinājās. Es zāles dzerdama uz pavasari atkal atspirgu. "Spravku" man vairāk nedeva, bija jāsāk strādāt. Pa šo laiku sovhozs sāka nodarboties ar putnkopību. Māmuļa domādama, ka tur būs vieglāk pieteicās par putnu kopēju. Es par nakts sargu. Šo pienākumu parasti izpildīja tantiņa, jo viņai savu
Pārceļ mūs uz 
Hazanovas
 sovhozu. Toreiz vēl nezinājām, ka šeit nodzīvosim visilgāk un ka šeit atstāt nāksies visvairāk. Mūs nometina vasaras mājā. Mājā, kur pa vasaru dzīvo laukstrādnieki. Apkārt skumīgs tukšs klajums. Kaila stepe ar maziem nīkulīgiem bērziņiem tālumā. To galotnītes pavasarīgā saulē jau iekrāsojušās mazliet zaļgani brūnas. Gandrīz kā mūsu mājās purvmalas baltie bērziņi. Priecājamies pat par tiem. Tālumā zilgojās dūmakainas zilas kalnu grēdas. Tās izliekās sevišķi pievilcīgas, jo atrodās tur, kur saule sārtena noriet vakaros. - Tātad uz Latvijas pusi. - Algu atkal mums neizmaksāja, jo pārvešana iznāk kā vienmēr negaidīti strauji. Produktu rezerves tieši tai brīdī nekādas nav. Un kas gan sevišķs vispār varēja būt, maizīte vienmēr apēdās negaidīti ātri. Uz cerēto algas izmaksu nekas neiznāca. Nometinājuši mūs attālajā "Taptuškā" - priekšniecība pavisam mūs aizmirsa. Ar mums kopā vēl ir rīdziniece Ella Ošiņa, dūšīga priecīga sieviete. Beidzot iznāk, ka vairākas dienas visa ģimene paliekam tikai uz vienu siļķi un ūdeni. Ella dodas uz sovhoza centru strīdēties, kaut nemaz nezin uz kuru pusi īsti jāiet. Ies tik pa iebraukto ceļu, gan jau galā kaut kur aizies. Nokļuvusi laimīgi īstā vietā. Beidzot mūs atceras un ved uz centru. Novieto mūs lielā barakā, istabā kopā ar ukraiņu ģimeni, māti ar divām pieaugušām meitām, arī izsūtītām. Dzīves vieta atkal durvju kakts. Istaba diezgan liela ar plīti vidū pie sienas. Ziemā uz palodzes sasalst lieli ledus kalni, kurus nekādi nevar atdauzīt. Iedzīvotāji vēlāk samaināmies. Ukraiņu ģimene aiziet pie savējiem uz otru barakas pusi. Pie mums atnāk latviete ar savu veco māti un meiteni. - Galvenais šeit, tikko esam ieradušies, iedod mums veselu spaini ar zaļiem sālītiem tomātiem
Drīzi abas ar Laumu saslimstam ar dzelteno kaiti. Guļam mājās kā divas dzeltenas bērza lapas, kaut nav nemaz vēl rudens. Jāpaļaujas uz vietējās feldšeres ārstēšanu vai pareizāk neārstēšanu. Lēnām mūsu jaunība uzvar. Atveseļojamies un atgriežamies atkal ikdienas dzīvē. - Drīz Jānim jāaizbrauc. Viņam bez ģimenes jābrauc uz Ziemeļiem, uz zelta raktuvēm. Pārējie ģimenes locekļi varēšot braukt vēlāk, pagaidām tur visiem neesot kur dzīvot.Slimojot esmu palikusi svešāka Jānim. Un pārāk tuvi jau nemaz arī nebijām. Neeju pat atvadīties, man bail, ka visu priekšā ļoti būs jāraud. Tagad domāju, kāda gan es biju "dūra". Kā gan mani tādu kāds varēja iemīlēt? Vēlāk Jāņa māte it kā nejauši ienāk mūsu istabā, stāsta par dēla dzīvi. Vai kāda meitene nevēloties Jānim aizrakstīt. Varot iedot adresi, ja gadījumā... Jānis rakstījis, lai pajautā. "Dūra" galvu nodūrusi klusē - kauns atzīties mīlestībā pret kādu. Bet kādēļ gan viņš pats pirmais neatrakstīja? Ilgi skumu. Domās bieži visur redzēju Jāņa gaišo matu vilni un zili pelēko acu skatu cauri melnajām skropstām. Tā beidzās mana pirmā mīlestība - pat lāgā neuzplaukusi. Labi, ka drīz vajadzēja atkal aizbraukt no 
Dimskī
 sovhoza. Pārāk tuvu esot bijuši lielās Ķīnas ribežai. Tiekam vesti atkal citur. Kādā vakarā pēc dienas darbiem atkal kravājamies. Te bijām jau kaut cik iejutušies, ieguvuši savu atsevišķu istabiņu tikai mūsu ģimenei - Kā būs nākotnē. Skumīgi atskatos tukšajā istabiņā ar kailajām koka lažiņām. Katrā vietā tomēr paliek kaut kas no cilvēka sirds. Paliek atmiņā spožās, mirdzošās zvaigznes pie skaidrajām sala debesīm, kad vakaros nāku no kūts mājās uz mūsu baraku. Liekas šeit salā tās mirgoja spožāk pat kā Latvijā. Paliek mana pirmā jūsma par mīlestību - fatamorgāna.
Tā arī viņu iesaucam - "peļu bērniņš". Pa jokam tam iemācam, ka tam jāsaka: "Esmu peļu bērniņš." Viņš domā, ka tā tāda sasveicināšanās un vienmēr tā saka. Mums smieklīgi un priecīgi. Vienmēr cenšamies ko atlicināt no sava trūcīgā galda. - Pa vasaru ejam laukā no savas mazās istabiņas uz mājas augšu gulēt. Tālumā naktīs dzirdamas vilku gaudas. Ja mājās nekas svarīgs nav jādara lielāko tiesu govis jāgana man. Kādā tveicīgā dienā, kad govis jādzen mājās vairs nekur nevaru atrast aitas. Tās kaut kur pazudušas. Atdzinusi govis izmisusi eju meklēt aitas. Izstaigāju visas malas, kur dienā ganīju. Starp lielajiem zāļu krūmiem nekur tās nevaru saskatīt. Tumsā klīstu viena un domāju, kas notiks, ja aitas neatradīšu. Visu lielo baru ap trīsdesmit galvām es nabaga izsūtītais aizmaksāt nevarētu visā mūžā, ar tādām peļņām kā manējā. Cietums man un maniem piederīgiem. Beidzot saklausu klusu skrapšķināšanos. Aitas dienas tveicē nogurušas mierīgi vakara vēsumā burānos sagūlušas, atpūsties. Tik laimīga attriecu tās mājās. Kas būtu, ja es tās neatrastu un vilki tās saplosītu? Kā man bija laimējies. - Reiz atgriezdamies no savām ganu gaitām sadzenu govis aplokā, izdzirdu šausmīgu spiegšanu un kliegšanu burānos. Ieskrienu istabā neviena nav. Vēlāk izrādījās - Lauma ceļu darbos un arī māmuļa izgājusi. Šausmīgās vaimanas nerimstās. Liekas tur jau kādam aizžņaudz rīkli. Iedomājos, ja nu tur mātei vai Laumai kāds uzklupis. Skrienu steidzīgi uz to pusi no kurienes atskan šīs baigās skaņas. Nezinu kā palīdzēšu, pār plecu man tikai ganu Ivāna taisītā pātadziņa. Izlauzusies cauri burānu mūrim, pamanu mazu 
nošļaugātu
 taciņu. Steidzos uz priekšu pa to. Pamanu zemē asinis. Pārbīlī ne savā balsī varonīgi brēcu "Kas te notiek!" Metos uz priekšu. Divi vilki plosa priekšnieka pavasara sivēnu. Otrs siventiņš stāv tam blakus bailēs urkšķē-
dams. Jūtu bailes nedrīkstu izrādīt. Pieņemdama vēl briesmīgāku rēcienu plīkšķinot situ ar pātagu. Nezinu vai kam trāpu. Dreb rokas un kājas, bet vilki sabīstās un aizbēg. Aizbēg arī otrs sivēns. Sagaidījis palīdzību saplosītais sivēns aizver acis klusu norukšķēdamies. Paziņoju to priekšniekam. Otru sivēnu tas tas ilgi vēl vakarā meklēja līdz atrada. Mums labuma no tā maz, tik neliels gabaliņš gaļas no vilku saplosītās ciskas. - Lēnām atkal tuvojās ziema. Izmisīgi domājām kā izdzīvosim. Kaut gan pēc Ivana sievas Marusjas mācības mājiņas sienas apmūrējam, pat no ārpuses ar zirgu mēsliem un māliem. Tomēr istabā šausmīgi auksti. Ar burāniem siltumu krāsnī nekādu lielo nevaram dabūt. Nav arī tāda spēka tādus krājumus salauzt sniega piesnigušajā stepē. Vakarā kā nebūt uzsildam ūdeni un izvāram ko nebūt. Kamēr iekāpjam gultās istabiņa kaut cik silta, bet no rīta ūdens spaiņos sasalis. Māmuļai kājās brezenta boķiņki aptīti ar lupatām. Tikai brīnums nemaz neslimojam. - Kādu vakaru, kad esam savākušies uz nakts mieru, pie durvīm piebrauc smagā mašīna. Pilnīgi nebrīdinot, komandants atbraucis, lai vestu mūs atkal uz jaunu dzīves vietu. Iztrūkušies atkal tuntuļojamies savās lupatās, lai dotos ārā atkal aukstā puteņainā ziemas naktī. Komendants mūs mierina, ka nākošā vietā būšot mums labāk. Tur citi latvieši esot jau priekšā. Šo saimniecību likvidējot, tādēļ mums jāpārceļās. Bijām dzirdējuši, ka šeit visu likvidēs. Rudenī izkāva visu bullēnus un aitas atstājot tik govis un teles. Par brīnumu pret mums izturās ļoti laipni. Ceļā, kad iebuksē kupenās mūsu mašīna neliek pat mums izkāpt, bet komendants pats strādā ar lāpstu. Viņam gan pašam labāk, sēž kabīnē pie šofera. Mēs vaļējā smagā mašīnas kastē. Ceļā pat ieved kaut kur padzirdināt mūs ar tēju. Esam izbrīnījušies. To, ka mūsu komendants ir ļoti izskatīgs cilvēks bijām ievērojuši, bet ka tas spēj būt arī tik pat laipns, to nezinājām.
Nu abi mani tuvākie radi jau atraduši savas otrās pusītes. Tik es nevaru neviena ieraudzīt, ko būtu vērts iemīlēt. Kuri man mazliet patiktu tie aiziet man garām, kurus es nevēlos tie piesakās. Palieku gaidot lielo ideālo mīlestību, bet viņa nenāk. Tikai fantāzijās - fatamorgānas.
Turpinu strādāt putnu kūtī. Māte es un tantiņa, vēl Caunīša sieva, kura vēlāk man kļuva liela draudzene - Pāris gadus pēc tēva nāves, kādu dienu atvedusi malku no malkas laukuma, priecīga drāzos putnu kūtī, kur mani gaidīja māmuļa. Māte sēž un raud, nevar paelpot. Man sastinga visi locekļi. Nebiju vairs bezbēdīgā skuķe. Mūsu ģimenē jau reiz bija ienākusi nāve. Pārņem šausmīgas bailes, pazaudēt arī māti. Viņa šad tad agrāk jutusi sāpes, tikai nekad nesūdzējusies. Mūsu stiprā māte. Viņai vienmēr citi bija jāžēlo, sevi pažēlot tai neiznāca laika. Mātei tikai vēl 58 gadi. Arī tagad viņa sēž un raud par to, ka mani jāapbēdina, kad es tik priecīga ienāku pie viņas. Māmuļa aizvelkās kā nebūt uz mājām. Daudz labāk tai vairs nepaliek. Jābrauc pie ārsta uz 
Uvaliem
. Tas pats ārsts, kas mani ārstē, viņu izlamājis, ka tā nevīžo tikai strādāt - simulante. Ieejot pie otras ārstes sievietes, tā atzīst krūts vēzis. Steidzīgi jābrauc uz Blagoveščensku, varbūt vēl var ko darīt, varbūt operēt. Drīzi vien māte savīšķījusies lakatos, iesēžas pasta vedēja ragavās, brauc uz 
Uvāliem
, lai tālāk dotos uz Blagoveščensku. Stāvu mūsu pagalma vārtiņos un smaidoša māju viņai, bet sirdī šausmīgi. Nojaušu, ka ilgi viņai man nebūs vairs lemts smaidīt. Nekā mātei vairs palīdzēt nevarēja - par vēlu. Vēl trīs mēnešus tā nomocījās mājās. Septītā septembra rītā tā nomira. Vienīgais ko spēju vēl viņas labā izdarīt pēdējo nakti nosēdēt pie viņas gultas un rīta 6.00 aizvērt tās acis. Tā izdevās man izpildīt viņai doto solījumu. Viņa baidījās, ka es gulēšu, kad viņa mirs un neaizvēršu tās acis laikā. Pēdējo pienākumu man tomēr izdevās izpildīt. Vienkāršas bēres un viss beidzies. Esmu zaudējusi - māti, draugu un darbabiedru.
nevarējuši noturēties pretīm kārdinājumam atvēsināties un mierīgā gaitā ieveduši braucēju ar visu siena vezumu ūdens dūkstī. Nabaga sievišķis, nokāpis no vezuma, izcīnījies līdz šausmām ar tiem, lai izdabūtu no peļķes laukā. Buļļi mīņādamies, tai sabradājuši kāju pamatīgi, bet no vietas nav bijuši izkustināmi. Braucēja, labi neprazdama krievu valodu, žēlojās priekšniekam: "Oņī pastāviļi svojī noški na mojī. Vot kakāja ķeper mojā noška!"
Arī man kādreiz gadījās aplam. Iedod man vēršu pajūgu, vest piena kannas uz kūti priekš slaukšanas. Pasaka, kas katrā gadījumā jāsaka, lai viņi klausītu un brauc mīļā. Ar vicu vadīti vērši vajadzīgā virzienā iet tīri labi, bet pie kūts tā iegājušies, ka nekādi tos vairs nevaru apturēt. Gan brēcu: "stoi!" Gan "Tprū!" Viņi tik soļo savā mierīgajā solī tālāk. Beidzot vairs nezinu, ko darīt? Pieskrienu tiem priekšā, izmisušā balsī nokliedzu visus zināmos krievu lamu vārdus, sadodu tiem krietni pa purniem un viņi uzreiz, nabaga stulbie lopiņi saprot, kas tiem jādara - Apstājās. Kannas gan man bija jānes krietnu gabalu atpakaļ. Labi, ka uz stalli vēl dabūju godam projām, pagriežot vajadzīgā virzienā un uzsaucot "Cop-cobē".
nākošā lapā gabaliņš.
Pa šo laiku kaut kā tomēr bijām atkopušies. Visiem kaut kādi "vaļinki" kājās, "pufaikas" mugurā. Arī kaut cik paēduši bijām. Visiem, kas vien tik vēlējās tika dota iespēja sovhozā celt mājiņu savas ģimenes vajadzībām. Arī mēs par to sākām domāt.
Visu šo laiku neskatoties uz lielo trūkumu tomēr neviens neslimojām. Tikai es uz pavasara pusi saslimstu. Turās temperatūra, svīstu jūtos nogurusi. Jābrauc uz pilsētiņu 
Uvali
 pie ārsta, jādabū atbrīvojums no darba. Bez ārsta zīmes nevienam izsūtītam nav ļauts bez darba dzīvot. Par šausmām dakteris negribīgi atzīst tuberkuloze. Man grūti noticēt, domāju kļūda, jo bērnībā ļoti nopietni slimoju ar savu pleverītu [pleirītu] un rētas droši vien palikušas. Domāju kļūda, bet brīžiem pārņem drūmas domas.
govi pa nakti ganot vilki nesaplosīja. Tomēr baidījās no lielā govju bara, ap simts govīm un diviem lieliem vēršiem. Ar teļiem tomēr nebija tik vienkārši. Lauma strādāja par teļkopi. Viņai pa dienām, zirga mugurā, vajadzēja ganīt lielākos teļus. Lielāko daļu paaugušos bullēnus. Kādreiz to ganībās pārsteidza šausmīgs negais un vētra. Ne zirgs, ne buļļi nepaklausīja vairs pavēlēm un ganāmpulks aizskrēja stepē meklēt paši sev patvērumu. Tik otrā dienā brigadieris atrada tos citā kolhozā. Viens teļš neatradās. Vai tam pazust bija palīdzējuši svešie kolhoznieki, vai brigadieris sadarbībā ar kolhozniekiem, vai arī vilki parāvuši, kas to lai zin. Bet Laumai no savas knapās aldziņas par to pienācās samaksāt. - Gar mūsu sovhozu netālu tecēja upīte 
Kameņuska
. Upīte pati nebija liela, bet tās krasti bija ārkārtīgi staigni. Vasarās šeit valdīja liels karstums, pat siltāks kā Latvijā. Ziemas toties ļoti aukstas, reizēm pat ap -40°. Tad tā vien katris satiktais jau skatījās vai otram nav balti nosaluši plankumi sejā un vai tik nav jāsāk berzēt ar sniegu nosalušo vietu, lai to atdzīvinātu. Tādēļ vasarās zeme īsti neatsila un neskatoties uz silto vasaru zemē palika neatkususi mūžīgā sasaluma kārta. Pie upītes lopus bija bīstami pielaist, izņemot dažas sen pārbaudītās vietās. Stāstīja, ka kāds pamatīgi liels vērsēns, vasaras karstumā sagribējis, liekas, pie upītes padzerties un tā iestidzis tās slīkšņainā krastā. Saprotams vainīgs gans, kurš pazaudējis bullēnu. Tik otrā vasarā sausākajā laikā sienu vācot, traktors iebuksējis un tad atraduši zudušo lopiņu no kura laukā palikuši tika ragi. Šie buļļi gan arī bija viena stulba un stūrgalvīga suga. Šeit tos nodarbināja arī braukšanai, siena vākšanai un citur. Kādreiz kāda no mūsu Rīgas dāmiņām veda sienu no lauka ar šo vēršu pajūgu. Buļļi vasaras tveicē paguruši, garām braucot lielai peļķei
tik vienotas skan balsis, lai arī jādzied daudzas krievu dziesmas. Garām paiet studentu vīru kora bariņš. Garām ietot tieši pie manis kāds saka: "Tad ta skaistas meitas, cita par citu smukākas." Vai tas domāts man tieši vai manām blakus stāvētājām. Uzsmaidām viens otram, bet atkal pazūdam lielajā burzmā. Tik teiktie vārdi palikuši sirdī līdz pat vecumdienām tie nav aizmirsušies, jo tik maz dzirdēts tādu labu vārdu. - Abas ar Laumu cenšamies gūt visu no aizkavētiem labumiem, cik nu mūsu skopā rocība atļauj. Pie tantes dzīvo bez mums vēl meitene Romalda. Viņas kavalieris dzied korī "Tēvzeme." Biļetes uz koncertu atnes viņš. Viss koncerts ļoti skaists, kaut ko tādu neesam ilgi dzirdējušas. Dzied koris un soliste slavenā dziedātāja Heine-Vāgnere. Dzied Barisona kantāti "Tēvijai". Latvieši palaidušies noticēdami, ka Hruščova valdīšanas laikā groži it kā palaisti vaļīgāk. Kantāti atskaņo ar pilnu tekstu, nepārstrādātu - "Dievs tevi lūdzam, piešķir laimīgas dienas Latvijai." Zālē klausītāji daudzi raud. No saviļņojuma raudam arī abas ar Laumu. Drīz vien laikrakstā lasāma kritika, cik nejēdzīgi gan tādu kantāti dziedāt un spēlēties ar klausītāju vājajiem nerviem. Citas reizes, atskanot šai kantātei vārdi jau pārveidoti. Tikai tagad pēc atmodas laika tā atkal skan tā kā komponēta. - Vēlāk no melnajiem "Varoņa" putekļiem pārceļos uz Porcelāna fabriku. Neklājas pārāk viegli, bet šeit vismaz putekļi baltāki. Izveidoju pat dažas figūriņas, kuras palaiž diezgan ilgi ražošanā. Ar galvenās mākslinieces gādību nokļūstu pat uz Maskavu uz tautas saimniecības izstādi. Kādi dienu pat nedaudz paspēju ieskatīties Treķjakova gleznu galerijā. Vareni, tik laika pārāk maz.
6 lps Mājas toreiz visas piederējušas baronam. Un tā nu barons aizsaucis vecomāti uz muižu un licis priekšā, lai vecāmāte pati ņem mājās iegātni, vai arī lai izprecina vecāko meitu. Vecmāte nav gribējusi vairs saviem bērniem uz kakla ņemt iegātni un tā nu visa atbildība kritusi uz tik tikko iesvētīto meitu Mariju manu vecomāti. Marijai nav bijis neviens puisis tā īsti izraudzīts vienīgi ar mājas puisi liekas tā vairāk bijusi saskatījusies, bet kas gan toreiz lielsaimnieka meitai ļaus precēt mājas puisi. Tā drīz vien sarunāts saimniekdēls no Rūjienas Otto Miglavs. Skaists, iznesīgs puisis. Armijā dienējis par muzikantu. 28 g.v. Bez kādas lielas iepazīšanās, tūlīt arī vecmāmiņa braukusi uz baznīcu mācītāja uzsaukties. Mežā, kas saucies pēc kaimiņu mājas vārda, 
Cukgaru
 priedēs putniņi kokos tik žēli čiepstējuši, ka Marija sākusi raudāt un kāpusi no ratiem laukā
8
Laidusi pasaulē astoņus bērnus. No kuriem pirmā meitiņa nomirusi - Nu 50 gados beigusies arī vecāsmātes dzīve ar sirdskaiti - Toreiz neārstējama. Vēl pēdējā Ziemassvētku vakarā, kad visi bija aizbraukuši uz balli, mana māmuļa sēdēdama pie slimās mātes gultas, un turēdama roku uz viņas nemierīgās sirds, dziedājusi pēc mātes lūguma "Ausklīti" un "Stāv liepa vārtu priekšā." Manai māmuļai tad bijuši - 8 vai 10 [nosvītrots] gadi. Kad māte jau iezārkota gulējusi zālē arī tad mazā Austra iezagusies un nodziedājusi klusām "Auseklīti" un "Liepu." - Tas viss ko zinu par vecomāti.
- Vecais tēvs Otto pārdzīvojis māti [vecomāti] diezgan ilgi. Braukājis pa savām pagasta darīšanām. Atradušās viņam daudzas meitas, kas kārojušas pie atraitņa iekļūt saimnieces godā lielajās mājās, bet tēvs tomēr pamāti saviem bērniem nav vēlējies atvest mājās. Tik mirstot murgos vienmēr gaidījis, vai tiešām vēl Marija nav atbraukusi no Matīšiem mājās. Tā beigušās manu vecvecāku dzīves -
Māte no visiem bērniem pati jaunākā. Lielu aizgādību par viņu uzņēmusi vecākā māsa Emma. Vēlākā mūsu Selkuļu tantiņa, kura tā arī nodzīvojusi  par vecmeitu - vēlāk par mūsu lielo pasaku stāstītāju un palīdzi mūsu audzināšanā. Bērnībā bijusi liela lasītāja dziedātāja. Sava mazā augumiņa un neuzņēmības dēļ, palikusi mājās. Nobeigusi tikai draudzes skolu, kaut gan arī tas priekš tiem laikiem nemaz nav tik maz. Spēlējusi teātrus un vispār bijusi sabiedriska sieviete. Pirmā mīlestība pazudusi pasaules kara laikā - Puisis, kurš vienmēr tai gribējis, ko pateikt, bet tālāk par vārdiem: "Miglav j-kdz man jums kas jāsaka" tā arī nav ticis. Vēlāk arī atradies kāds
9. precinieks, bet tas brāļiem un māsām izlicies par prastu saimnieka meitai - tikai amatnieks ar mazu zemīti - Un tā tantiņa palika mums visiem trim "Selkuliešiem" kā neatņemama daļa bērnības. Vecākais brālis Paulis pēc tā laika paradumiem bija nolemts par "Titku" māju saimnieku. Māsa Marta izmācījusies par skolotāju. Brālis Jānis arī skolotājs. Māsa Helēna bijusi visslinkākā uz mācīšanos. Jāmācās bijis internāta. Rudenī tur aizvestas gultiņas un tad visu ziemu [nosvītrots] nedēļu bērni nakšņojuši tur. Kādu rudeni, Helēna lūgusies māti, kad tā teikusi, ka gultiņa jau aizvesta uz skolu un ka tai pašai tik jādodās tur mācīties "Māmiņ gultiņa tur tak nav pieaugusi to tak var atvest arī mājās vēl!" - Ellas tante lepojās ar savu rokdarbu prasmi un katra cita darba prasmi. Tā bija tante pie kuras dzīvojām te Rīgā. Brīvības 
ielā
. Viņa daudz mums visiem palīdzēja, kad bijām izsūtījumā Krievijā. Nenoliedzami viņa tiešām bija īsts darba rūķis. Savas nelaimīgās lielās mīlestības viņa nebija laimīga savā mūžā, tādēļ arī šad tad mēdza būt diezgan smagas dabas. - Pie šīm tantēm meža kapos domājams arī es aiziešu gulēt, kad pienāks mans laiks. - Manai māmuļai un Ernestam abiem jaunākiem bērniem vecākie brāļi un māsas arī bija nelēmuši gaišākas dienas - izskolot tos. Brālis Ernests mācījies Cēsu reālskolā, māmuļa Cēsīs meiteņu ģimnāzijā. Dzīvi sajaucis pasaules karš. Grūtie apstākļi mājās, jo brālim Paulim viņa vientiesīgās dabas dēļ nav veicies ar saimniekošanu. Tad nolemts ka Austrai mācības jāpamet. Un jāsāk strādāt. Brālis Ernests sācis Rīgā studēt un māmuļa strādāt. Gājis dažādi. Ernests bijis īsts tēva dēls sabiedrisks un jautras dabas cilvēks.
10 - Māsas pelnīto aldziņu pratis veikli izlietot kopīgi. Bet vispār bijis arī jauks brālis. Kopīgi gājuši uz operām, teātriem, ballēm. Mātei bija daudz skaistu atmiņu. Netrūcis paziņu, kavalieru nevienā ballē. Tikai mātei neviens neizlicies pietiekoši cienīgs, jo viņa visu laiku cerējusi uz savu "Titku" mājas kaimiņu, paziņu no seniem jaunības gadiem, kurš kopā ar Ernestu studējis mežsaimniecību - Vienmēr tā atcerējusies, ka viņas īstais taču ir Roberts. Puisis, kurš vienmēr ciemojies Titkās, kurš vasaras rītos pa logu mātes guļamistabā metis ziedu klēpjus. - Bet dažādu tenku dēļ, Roberts, reiz atvadījies no mammas un aizgājis uz neatgriešanos, atstādams Austras sirdī izmisīgu tukšumu. Māmuļai licies, ka viņa sajuks prātā. Aizgājusi pie psihiatra tas izrunājies ar viņu, saņemdams viņas rokas savējās, skatījies stingri tai acīs un teicis "Nē jūs nejūkat prāta, jums tikai jāsaņemās." Vēlāk to stāstīdama
viņa domāja, ka psihiatrs viņu laikam hipnotizējis, jo izejot no turienes viņa vairs nav jutusies tik slikti. Sācies pasaules karš, mātes darba vieta evakuēta uz Krieviju. Rīgā sākušās jukas bezdarbs. Ernests studijas pametis, apprecējies. Paulis māju nodzīvojis parādos. Ernestam ar lielām pūlēm kopā ar saviem juristiem studiju biedriem, tik tikko atguvis mājas uz sava vārda, bet tas nekādu laimi arī tam neatnesa. Četrdesmit devītā gadā kopā ar ģimeni sievu meitām un arī veco Pauļonkuli tie tika izsūtīti uz Sibīriju. Vēlāk atgriezās tad pat apmēram, kad mēs. Māmuļa pārvākusies uz mājām. Beidzot aizbrauca pie Ellas tantes un Jāņonkuļa. Tur nejauši sagadījās satikties ar manu tēvu, kurš tūlīt bija pamanījis māmuļas skaidrās pelēkās acis. Un tā sākās man ģimene. Cik nu laimīga, cik nelaimīga
bija viss
Es tik bieži savā dzīvē esmu saņēmusi tik neizskaidrojamu palīdzību un tagad tādā smagā brīdī, tas man parādījās pussapnī, pusnomodā, tādā izskatā, kādā vislabāk to varēju atpazīt, tik biju aizmirsusi. - Esmu nonākusi galā, kad daudz vairs nekā nevaru padarīt. Beidzot jāmācās salikt nemierīgās rokas, prāts, domas, atmiņas vēl skrien un skrien atpakaļ. - Arvien tālāk ietot dzīvē, arvien plašāks, lielāks paliek gadu zīmētais aplis. Sen pagājis laiks, kad katris saulainais rīts ierakstījās atmiņās dziļi, neaizmirstami. Kā niķīgs bērns sirds prasa sev vairāk un vairāk. Arvien vairāk jāsaņem pļaukas gaidītās laimes vietā. Kā jūrmalas smiltis caur pirkstiem iztecējis laiks un jābeidz. Vecā koka pēdējos apļus pavisam grūti kopā saturēt. Biežāk un biežāk tie pārraujas, dažādu dziļāku un seklāku brūču un skrambiņu dēļ. Vecā koka norūdītā červeļainā miza, kā tik tur nav - Tur pērkona plēsta šķēpele, tur kara laiku šautās un sistās šķembas, saulē un tveicē iegūtās. Gan savas, gan citu vainas dēļ iegūtās. Izrādās tieši tās visgrūtāk atcerēties un uzrakstīt ko par tām. - Turpinājiet citi.
Piedod man... ja kaut ko noklusēju. Tā saka Skaidrīte Kaldupe un tā domāju arī es. Savu stāstu esmu beigusi.
lai dotos uz mājām. Ar lielām mokām un asarām Otto to pierunājis turpināt uzsākto ceļu, lai viņam jaunā meita netaisītu tādu kaunu. Visu laiku mājās puisis dziedājis dziesmu "Auseklīts" - Ak, manīm būs, kaut gan sirds sāpēs lūzt, šķirties ak, šķirties tik grūt.." Puisis aizgājis no mājām. Marija apprecējusies, bet viņas dzīve tomēr bijusi grūta - Vīrs ļoti sabiedrisks cilvēks - biezi pagastvecākais, vai arī kādā citā amatā - Mājās saimniecība nav gājusi visai spoži. No sēdēm vīrs bieži ieradies "kunga dūšā" un tad Marijas skaistā matu pīne, kas sniegusies līdz ceļiem, vīram bijusi labai diezgan, lai pārmācītu nepaklausīgo sievu.
māte stāstījusi par zviedru karavīru, kuru izkopusi kādreizējā tālākā vecmāmiņa un kurš vairs nav vēlējies aizbraukt uz Zviedriju, bet palicis pie latviešu meitenes. - Liekas tā varēja būt manas mātes vecmāmiņas vecmāmiņa.
Jau mazliet noteiktāk zinu par savu vecmāmiņu no mātes puses, kaut nekad dzīvē to neesmu redzējusi. Mirusi 50 g. vecumā ar sirds kaiti. [nosvītrots] Manas vecmāmiņas mātei ātri nomiris vīrs toreizējais "
Tītkas
" saimnieks. Palikusi atraitne ar krietnu bērnu pulciņu. Mana vecmāte bijusi vecākā meita, viņai toreiz tikko palikuši 18 gadi.
[nesalasāmi]
Vēlāk šeit saimniekot ierodās vēl pēdējais labais dēls, kurš dzīvoja Rīgā, ar savu sievu un mazmeitu.
Viņam tad arī palika tas gods, jo vecais saimnieks jau bija miris, aizbraukt izsūtījumā uz Krieviju.
1 lp.
Kaut gan manu iepriekšējo stāstījumu, ne visai labi novērtēja mana mazmeita. Gribu vēl nedaudz pastāstīt par to ko zinu no pagātnes. Vispār zinu ļoti maz ko un tagad vecumdienās to stipri nožēloju, kādēļ nepainteresējos vairāk par visu notikušo no savu un un viņu vecāku dzīves. Kā gan dzīvojuši viņi agrāk tajos tālajos pagātnes laikos.
1.1
 Par savu tēvu zinu ļoti maz. Tēvs, liekas, uzaudzis 
Mazstrapes [Mazstraupes] "Rātēs"
. Bērnu pulciņš liels, tāpat kā visās to laiku ģimenēs. - Dēli Kārlis, Pēteris, Tenis un Jānis, mans tēvs, pats jaunākais aiz māsas Emmas. Kaut kur pa vidu vēl māsa 
Lēna
 - Nezinu vai tieši tāds bijis krustītais vārds, vai tikai tā saukta. Mūsmājās to pazinām tik pēc vārda 
Lēna
.
Vispirms par vectēva ģimeni zinu pārāk maz. Tika minēts ka viņš dzimis Veselauskās 
pie
 Cēsīm. Priekš tiem laikiem liekas bijis diezgan izglītots cilvēks. Jau toreiz runājis vāciski - Strādājis it kā par muižas rentnieku [nosvītrots] Bijis muižas rentnieks, Vai tās pašas Veselauskas nezinu. Apprecējis arī kādu smalku 
meiteni
, kuras ģimene pat savu uzvārdu centusies rakstīt ar toreiz iecienīto vācisko galotni - ing un Līza Apine pārvērtusies uz laiku par Līzu Aping. Kāda bijusi šī Līze Aping nekā nezinu, saglabājušās tik kādas fotogrāfijas vecajā albumā, kuras tēvs ar lielu cieņu un bijību rādīja mums bērniem, kad vēl bijām pavisam mazi - Tur sēž 
vienkārša
Tās parasti plūca [nosvītrots] un izkaisījām pa tīri izberztām istabu grīdām. Gar dīķīša laipām drīkstēj [nosvītrots] Dīķītim tuvoties drīkstējām tikai kad meitas uz liela velējamā beņķa ar vālēm apstrādāja velējot un 
mazgājot
 labības labības maisus. Tas bija tāds interesants pavasara silto dienu darbs.
Dūca, kur smējās priecīgi kaimiņi,
Paziņodama vajadzīgo stundu skaitu lai paklanīdamās nokūkotu vajadzīgo stundu skaitu. Durvis aiz viņas atvērās un aizvērās vienmēr, cik reizes vajadzēja vajadzīgā stundā. [nosvītrots]
Vēlāk reiz 
paaugās
 jau trijatā kāpelējām aiz dārza runkuļu gabalā. - Pļavā aiz Rīmenu kūts bija piesiets lielais sugas bullis. Tas raustīdamies ķēdē mauroja un māva. Mēs pilnīgi pārliecināti par savu drošību to atmēdījām atdarinādami tā balsi. Pēkšņi bullis izrāvis savu mietiņu un devās auļiem mūsu virzienā. Nu gan bijām bailēs, kā nu mēs skrējām uz dārzu uz mājām. Labi, ka strādājām tuvu dārzam. Lauma tā skrēja, ka pazaudēja [nosvītrots] viņas sandale aizlidoja pa gaisu. Vēlāk meklējām un tā ar vairs nevarējām atrast to.
Bullis aizskrēja uz mūsu govīm. Drīz jau [nosvītrots] Rīmenieši 
pamanīja
 to aizveda mājās.
Par pārējiem tēva brāļiem jau šo to esmu rakstījusi - Tēvs ar māmuļu saticies jau pavecos gados kad viņam jau palikuši 50. Tad pēkšņi 
attapies
, ka nu jāmeklē sieva un tā arī to pēkšņi pavisam negaidīti sastapis - Radās mūsu ģimene - Selkulieši.
Tad paliek stāsts par savu mīļo, balto māmuļu. Droši vien viņai bija savas kļūdas, bet man viņa atmiņās palikusi balta, balta - ideālists. Par manas mātes vecmāmiņu nedaudz stāstīja viņas vecākā māsa Helēna, kura lepojās, ka bijusi vecās mātes mīlule. Atcerējās kā vecmāmiņa viņai mācījusi adīt, kā abas blakus sēdējušas uz vecās mātes gultas un reizēm samērījušas adīkļus, cik katra tālu tikusi. Atcerējās arī vecās mātes slimošanu. Arī par viņu nepaprasīju nekā pastāstīt pārāk aizņemta biju ar savu dzīvi, Tik atceros, ka vecā
2) uzklupuši saimniekam, lai dodot šņabi. - Tā kā tādas lietas mājās nav bijis, izveduši saimnieku dārzā un nošāvuši. Viņi taču nevarēja saprast, ka lepnās "Zāgeru" mājās nebūtu bijušas tādas, ja saimnieks būtu šņabja glabātājs un cienītājs. Brāļi, kuri izstudēja par ārstiem, liekas ir bijuši vislaimīgākie. Vēl tagad, es domāju, ārsti ar Apiņa vārdiem vajag būt tuvākā vai tālākā radniecībā ar tiem tēva brālēniem. Pašreizējais deputāts 
saeimā
 Apinis ar pliko pakausi un čīkstošo balsi, domāju ir mūsu radinieks, jo viņš pats stāstīja, ka viņa tēvs kara ārsts 
Odesā
 Krievijā pasaules kara laikā apprecējies ar krievieti, māsiņu. Tieši tāds stāsts par vienu no Frīda brāļiem tika pārrunāts pie mums, kad māte pārbrauca no Frīda mātes bērēm "Zāģeros." Tas nu tā, lai dzīvo lepnie radi.
Kaut kāda radniecība mūs saistīja ar Trikātas "Zāģeriem". [nosvītrots] Domāju ka vecās mātes uzvārds ir bijis 
Apine
, bet patiešām īsti nezinu apgalvot, jo viņas brālis saimniekoja Rūjienas "Mauzēs" arī [nosvītrots] vecpuisis pie kura par saimniecības vadītāju aizgāja pēc mana tēva precībām viņa māsa 
Lēna
, Vēlāk arī vecmāte.-
Kā viņam bija uzvārds arī nezinu - cik nepiedodami vis aizmirsts, bet es gan agrāk to nemaz nevēlējos zināt, tikai tagad gan labprāt uzzinātu. Visu, bet nu jau par vēlu nav vairs kam jautāt.
1.I Pēc tēva nāves mājās palicis saimniekot vecākais dēls Kārlis ar savu ģimeni. [nosvītrots] Vienīgi atmiņā palicis stāstījums par mūsu uzvārdu, kas patiešām ir patiess, jo pat mūsu dokumentos vienmēr speciāli bija jāpierāda Priedīša uzvārda patiesīgums. Tēva tēvs 
pēc uzvārdu došanas bijis, liekās ar Jānis
, bet varbūt arī nē, Priede. Skolā ejot izrādījies vienā klasē divi Priedes un tā kā mans vectēvs bijis mazāka auguma tas iesaukts par Priedīti un tā arī palicis. 1.II [nesalasāms]
Putni uz sacensībām triec kā negudri. Viss liekās neticami skaisti pēc tālās tukšās stepes, tās vējiem, sala un puteņiem. Vakaros un pusdienas laikos cik vien iespējams skrienam uz jūru. Peldēt neprotam. Tāpat lēkājam un priecājamies par baltām viļņu galotnēm. Ar mums ir arī abas tantiņas un mazais Mārtiņš. Nekad savā mūžā nebiju redzējusi jūru tās bezgalīgo plašumu. Skaista ir jūra, bet viņas varenais plašums man iedveš it kā mazvērtības domas un bailes. Šis skaistums uz mani neatstāj tik lielu iespaidu kā ierastās un mīļās koku galotņu šalkas. Sevišķi iemīļojušas bijām vakara saulrietus pie jūras. Paplunčājušās  vērojām kā saule pazūd jūrā. Vienmēr viens un tas pats. bet katrreiz tomēr savādāk. To gan teikuši daudzi un nekā jauna es neesmu izdomājusi. Cenšos dzīvot pēc sava tolaik uzstādītā moto: "Dzīvot ir skaistumu baudīt." Tā liekas, teikusi Zenta Mauriņa, bet varbūt kļūdos - Aizejam ar Laumu iestāties jaunatnes korī. Laumai ātri apnīk, bet es gan cenšos neatpalikt. Tur gan vislielākā daļa dziedātāji visi ir studenti. Tikai es ne studente, ne arī pārāk jauna. Man jau divdesmit septiņi. Mana muzikālā dzirde ar izrādās nemaz nav tik teicama, tomēr korī pieņēma. Iznāk pat piedalīties studentu dziesmu svētkos uz Lielās Mežaparka estrādes. Neaizmirstams brīdis, kad kopā ar igauņu un leišu studentiem stāvam uz lielās skatuves. Kaut kāds liels saviļņojums pārņem ka tūkstošbalsīgais koris dzied un arī tava mazā balss tur var skanēt ar visiem kopā. Igauni jau toreiz atļaujās kliegt suminājumus Latvijai, latvieši igauņiem. Dvēsles priekā un kopības sajūtā
hronika, ja vienmēr tā uzrakstītu, liecību katra par savu laiku - no paaudzes uz paaudzi. Ja neiznāk meitai, varbūt iznāk mazmeitai uzrakstīt. Es nu beigšu savus atmiņu zīmējumus. - Dzīve jau nav vēl galā, kas zin, kad to beigšu, bet par tālāko samu nolēmusi klusēt kā Fr. Bārda saka:
Krūtīs, kas dzimis, lai krūtīs ar mirst.
Vieglāk to glabāt baltsmiltājā.
Šo stāstu vēl iedomājos, kad kārtējo reizi man nāvīte tuvu, tuvu pagāja garām, mani cieši uzlūkodama. Vēl tik gribējās pastāstīt savu savādo atgadījumu. Būdama slimnīcā pēc infarkta, vakarā skumīga, sazāļota, tikko izkļuvusi no reanimācijas gulēju savā gultā. Pie blakus gulētājas, kurai bija palicis ļoti slikti, meita bija izsaukusi katoļu mācītāju. Viņa ilgi ar to runājās savus rožu kroņus skaitīdama. Ārā ejot mācītājs pārmeta krustu visai istabai vēl durvīs stāvēdams. Laikam no tā man ar kas tika. Pēc brīža ne īsti miegā, it kā pussnaudā man liekas, ka kāds uz mani skatās. Pār mani pārliekusies, gaisā ovāla skaista seja. Es pēkšņi zinu, tas mans sargeņģelis, tomēr īsti neticu un domās tā savādi ar viņu runājos: "Kur gan tie spārni, ja esi eņģelis?" Viņš liek man paskatīties labāk un es redzu baltus spārnus aiz viņa muguras. Seja tik skaista, maiga, mierinoša. Liekas es atmostos - nekā nav. Tad atkal pamanu to otrreiz. Tā pati seja un zili, zaļas ūdens krāsā viļņojošas drēbes. Man ir tik labi jūtos it kā no visa pasargāta. Iegrimstu miegā un seja pazūd. Šo sapni vēl tagad tik skaidri atceros. Kas tas bija? Ilgi domāju, tad ar Laumas palīdzību atcerējāmies, ka mūsu mājās Selkuļos, kad mēs vēl bijām pavisam mazi, pie sienas karājās tāda bilde, kurā bija tāds eņģelis. Vai tas tagad bija mans bērnības eņģelis, kurš visos grūtos ceļos un brīžos mani sargājis.
Pa vakariem eju uz tēlniecības studiju. Veidoju savus iedomu tēlus un figūriņas. Gadās piedalos pat tā laika pašdarbnieku izstādēs. Tā manas tā laika dzīves labākā daļa - Lēnām ar katru brīdi vairāk uzmācās skumjas, skatoties uz laimīgajām mātēm, kuras staigā ar mazulīti pie rokas. Gaidu "princi", kurš mani izvedīs saulītē, bet tāda aizvien nav. Mans "princis" laikam pagūlis kur zem baltā bērza krusta. Šai saulē droši vien tādu vairs neatrast. Tāds liekas daudzu manas paaudzes sieviešu liktenis.
Tā kā savā darba vietā Porcelāna fabrikā visu strādnieču vidū esmu vienīgā "brīvā" sieviete, kurai nav ģimenes, katru rudeni iznāk tā, ka kolhozi tieši bez manis nekādi nevar iztikt, ražas novākšanas laikā, rudeņos. Jābrauc talkās. Kādā laikam tiešām liktenīgā dienā, kad atkal man jāpošās uz talku kolhozā, esmu pārpratusi braukšanas laiku. Vajadzēja ierasties plkst. 8.00, bet es ierodos 10.00 ar savu koferīti. Priekšnieks pārskaities zili melns no dusmām. Ko darīt? Strādāju tālāk savu ierasto darbu. Pēc pāris dienām jauns rīkojums. Neesot aizbraukuši vēl pilns skaits talcinieku, tādēļ vēl dažiem jābrauc kopā ar citu fabriku strādniekiem. Pakoju atkal zilo koferīti, taisos ceļā. Gadās tieši šajā reizē liekās satieku savu likteni. Vecaistēvs apgalvoja, ka jau mašīnā kāpdams viņš pamanījis "daiļo meiteni". - Tā tiešām biju es. Sākās mūsu pazīšanās, kura beidzās ar apprecēšanos. Līdzeni nu mums tā dzīve negāja. Bijām no viena koka āboli, tikai ne no viena ābola pusītes, ja ticētu sen senajam stāstam par pasaulē izsviestajām ābolu pusītēm. Izšķīrāmies - lai Dievs tiesā mūs abus, kurš vainojams un cik katris. Par tālāko, lai stāsta mana meita. Iznāktu tiešām interesanta
džentlmenis," sāk mūs aplidot ar savu līdzjūtību un laipnību. Būšot mūs aizvest kur sasildīties. Tālu jau neesot jāiet, tepat netālu aiz vagoniem. "Paldies par laipnību!" Ciešāk satveram pindelīšu 
striķus
 un sēžam tālāk nekustīgi kā bekas. Beidzot, laimīgi vilcienā un sākās mūsu garais ceļojums uz mājām. Cenšos daudz skatīties caur logu. Vienu otru staciju it kā atceros no projām braukšanas laikā. Sevišķi jau sajūsmina skats, braucot cauri Urālu kalniem. Vēl skaistāks tas izliekas varbūt tādēļ, ka iebraucam  atkal Eiropā. - Beidzot Rīgā pie tantes. Tante mūs uzņem laipni savā dzīvoklī, bet man nav darba. Lauma iekārtojusies gumijas fabrikā "Varonis" par sekretāri. Sarunā arī man vietu. Mani pieņem par apkopēju. Jūtos šausmīgi pazemota - Apkopēja. Slauku un mazgāju dažādus stūrus mehāniskā cehā. Vēlāk gan palieku par kontrolieri valcēšanas cehā. Pa dažiem mēnešiem paspēju pat iemīlēties. Liekas nupat gan būs tas sengaidītais "sapņu princis." Nekā - princim ir citas princeses un es noplukušā meitiņa neprotu to paņemt sev - Laikam jau liktenis. - Laumas vīrs vairāk savu laiku nodzīvo pa sanatorijām un slimnīcām. Beidzot tas ar Tālajos Austrumos iegūto tuberkulozi mirst. Lauma paliek viena ar mazo Mārtiņu. Kaujamies ar diezgan lielu trūkumu. Nevaram vien nekā nopelnīt bagātākai dzīvei. Kaut kā tomēr izknapinoties pa vasarām īrējam istabas Jūrmalā kur varam padzīvoties. No tā laika palikušas daudz skaistas atmiņas. Dažus gadus atvaļinājumus izdodas dabūt vasarā. Cauri mežam abas skrienam ar Laumu atkal kopīgi no rītiem uz Lielupi plunčāties. Ūdens tik silts un maigs, nav pat paspējis atdzist pa silto vasaras nakti. Visa upmala tinusies baltā biezā miglā. Lēcošā saule to tikai pamazām saplacina un kliedē. Skrējiens cauri priežu mežam agrajā rītā bezgalīgi jauks. Priedes klusu šalko, tik mīļā un pazīstamā koku galotņu mūzika.
lauku sieviete baltā lakatiņā Tik toreiz nebija prātā paprasīt, tik toreiz [nosvītrots] neatceros tagad vairs, kurš kurais tur bija. Tika stāstīts arī par kādam "
Ceišu
" mājām. - Un bildē tika pieminēts vecais Ceiša. Tēvs rādīja arī savu tēvu un māti - kuri tika dēvēti par papiņu un 
mamītiņe
. Kad biju pavisam maza šī vecāku bilde karājās ēdamistabā pie sienas. Līdz ar 
mamīnas
 aizbraukšanu pie brāļa, māte bildi novāca. Nezinu kur tā palika. Māte nevisai mīlēdama veco māti laikam to iznīcināja varbūt [nosvītrots] vai arī to pati 
mamīna
 paņēma līdzi. Liekas vecmāmiņa nākusi no Trikātas pag "
Zāgeru
" mājām. [nosvītrots] Vai tur dzīvoja 
mātes māsa
, vai tēva 
radinieks
 Tur vēlāk manā bērnībā dzīvoja tēva brālēns Frīdrihs Apinis, brāļa krusttēvs. Tika stāstīts ka tas esot 
skaista un bagāta mājā
. Krusttēvs Frīdis kad atbrauca ciemos vienmēr ieradās ar brīnišķīgi skaistu melnu strauju zirgu, skaistā iejūgā un lepnās kamanās -
Frīda divi brāļi bija izstudēti par ārstiem. Viens bija acu ārsts otrs kara ārsts Liepājā [nosvītrots]. Augstais izglītības līmenis tajos laikos liecina par "Zāgeru" saimnieka bagātīgo saimniecību, ja varēja atļauties dēlus studēt, Frīdis kā vecākais bija palicis tēva mājās par saimnieku. Tas nenesa viņam lielu laimi. Tolaik Ulmaņlaikos viņu dēvēja par vecpuisi. Pēc izskata bija brašs vīrs vēl ar kuplām, rudām ūsām, liekas jau papliku pakausi. Aiz lepnības laikam nebija varējis atrast sev sievu, pārāk ilgi izvēlējies. Krieviem ienākot Latvijā pēc vāciešu aizdzīšanas kara laika zaldāti "Zāgeros" ienākdami
3 
Saimniekot
.
Pēc tēva nāves "Rātēs" par saimnieku palicis vecākais dēls Kārlis. Kā tēvs ticis pie "Selkuļu" mājas arī paliek noslēpums. Domāju, ka vectēvs [nosvītrots] viņa tēvs viņam palīdzējis tās iegādē, bet varbūt tēvs pats to pircis. No visiem dēliem vis centīgāks bijis jaunākais, mans tēvs Jānis. Viņš bija beidzis kaut kādu komerc skolu. - Strādājis pēc armijas dažādās vietās. Pienotavā Vidrižos kaut kādā laikā. Tad vēl tā kā uzpeld atmiņās, ka tika runāts par kaut kādu linu uzpircēju, bet viss miglā tinies - nezinu īsti. Brālis Pēteris ieprecējies kaut kādā 
mazumsaimniecībā
  mazā saimniecībā. Vissliktāk uzvedies brālis Tenis, kuru tēvs pat izslēdzis no mantojuma. Vēlāk tas dzīvoja - Laigās mums kaimiņos - kā jau esmu stāstījusi. Māsa 
Lēna
, bildēs redzama ļoti smalka dāma tajos laikos palikusi vecmeita. Māsa Emma apprecējusies ar Rates mājas bagāto kaimiņu Skrambu - Ratnieku mājās. Viņiem bijuši divi bērni zēns un meitene, bet miruši ar vēdersāpēm - toreiz teikts "
rūri
" - varbūt dizentēriju, kas to lai zina. Tā arī bez bērnu pāris dzīvoja - Laumas krustmāte un krusttēvs - Mazstrapes [Mazstraupes] pagastvecākais. Savu galu tie ņem 49 gada izsūtījumā Sibīrijā.
Slimnīcā nogulēju ļoti ilgi Šeit man māmuļa atnesa divas ļoti skaistas grāmatas. Biezāko "Laimīgie Jāņi", tantiņa man lasīja priekšā. Plānāko brīžiem burtoju pati. Tā kļuva mana mīļākā grāmata "Saulainais pagalms". Visi Jāņuka piedzīvojumi un stāsti man likās tik pazīstami un saprotami it kā pašas pieredzēti. Kādreiz māmuļa atnesa žurnālus "Atpūta", ar krāšņām Hildas Vīkas un citu mākslinieku gleznu reprodukcijām. Un kur vēl skaistās Birzgaļa tautas dziesmu ilustrācijas. Saku šo to no žurnāla nozīmēt. Ļoti iepatikās zīmēt. Kad, atgriezusies mājās, atžirgu no slimošanas, sākās arvien nopietnākas ganu gaitas. Bullēns likvidēts, tas vairs neapdraudēja. No rītiem bieži pažēloja tantiņa. Arī pērkona lietam tuvojoties, brezenta maisu uz galvas uzlikusi, nāca mūsu žēlniece tantiņa. Ganījām visi trīs. Īstais pienākums tas vairāk gan bija Laumai un man. Brālis, pret šo pienākumu izturējās diezgan pavirši, bieži, kad tam apnika, aiziedams mājās. Tikai tagad atklājās, kādu postu sev uz kakla esam sapelnījuši. Govis, ja pie mums nebija suns, visai maz mūs ņēma vērā. Bajārs par visiem vairāk mīlēja tantiņu. Pie mums viņš turējās tikai saitē piesiets. Bieži spēlējoties, it nejauši saiti palaidām vaļā Suns bez kādiem sirdsapziņas pārmetumiem aizgāja uz mājām. Lai kā to labinājām, viņš negribēja mūs klausīt. Lielais govju bars pamanīdams, ka Bajāra nav, palika pavisam nepaklausīgs. Sevišķi grūti klājās karstajā, bizojamā laikā. Uz pusdienu, kad saule cepināja un savus uzbrukumus sāka lielie dunduri, govis gribēja mājās, kur tās gaidīja pilnas siles ar gardumiem. Vajadzēja tik kādai telei pacelt asti, kā signāla karogu, ka jāskrien, un viss ganāmpulks kā negudrs saka joņot satrakojies un nevaldāms. Tādos gadījumos galvenais novaldīt, lai neaizskrien mājās. Tās būtu vislielākās briesmas, ja viss pulks iebruktu kūtī, cita citu badīdamas, vai vēl ļaunāk sakņu dārzā, tur pat pie kūts. Aiz pirts dīķītī, kamēr tur turējās ūdens, govis labprāt saskrēja. Stāvēja kalmēs astes vicinādamas. Dīķītim izžūstot, tās auļoja uz upi, bet tur ne katreiz varēja laist tām auļot. Bija ļoti jāzin, vai "Krocas" govis ir aizgājušas garām, vai nē. Govis, saskrējušās ar svešu ganāmpulku, briesmīgi savā starpā badās. Tā kā amats diezgan atbildīgs Vislielākās briesmas draudēja no lielā auna. Tēva māsa, Laumas krustmāte, iepriekšējā rudenī atsūtīja visiem trim dāvanai divas aitas un aunu - Maiju - Laumai, Mīci man un vēl aunu brālim. Nezinu kāpēc šo aunu iesaucām par Krauli. Tā saucās pagastā kādas mājas un tās saimnieku Auns bija izaudzis varen liels ar diženiem, skaistiem ritulī sagrieztiem ragiem. Ziemā bieži ciemojoties kūtī, stāvējām pie aitu būdas. Mīlinājāmies ar jēriem, ar Maiju un Mīci. Pretim, kā jau būdas galvenais valdnieks, steidzās arī lielais auns. Laipni viņam pakasījām ragaino galvu, bet viņš uz šo laipnību nemaz neatsaucās. Visu tas uztvēra no ļaunās puses un, pieliecis savu lielo, ragaino galvu, belza pa rokām. Mums šis joks varen iepatikās. Priekšā sētam briesmas nekādas nedraudēja. Katreiz pieejot pie sētas vajadzēja tikai uzsaukt tādā mēdīgā balsī: "Vecais Krauli!", un viņš, lai vai kurā būdas stūrī būdams, tūlīt steidzās uz badīšanos. Lielos tas vēl tā ne visai badīja, bet pamanīdams mūs, steidzīgi skrēja sadot. Tantiņa aizliedza tā darīt, bet bija jau par vēlu. Karš bija uzsākts. Tagad ganos, kad priekšā nebija sētas, glābiņa nebija vairs nekur. Bailes tas juta vienīgi pret Bajāru, stiba neko nelīdzēja, viņa biezais, vilnainais kažoks to droši aizsargāja. Mūs mācīja, kad auns skrien virsū, vajaga gulties zemē, jo gulošu auns neprot badīt. Kādu reizi, kad Bajārs atkal aizskrēja uz mājām, to pamanīja auns un uzsāka
aizskrējām paskatīties, kā mūsu lolojumi jūtās. Kādu vakaru, kad pie pienmājiņas kāsām pienu, uz savu kārtējo piena bļodiņu ar putām, Bolte bija nolēmusi atvest visu savu saimi. Mammai un tantiņai par šausmām, bet mums par lielu prieku, kaķenīte nāca pa rijas kalniņu atskatīdamās, reizēm apstādamās, ņurkstēdama, saukdama tai sekot visus savus sešus bērnus. Tie viņai, cik nu katris spēja raiti, sekoja. Beidzot viss jauki beidzās. Netikām pārāk rāti. Noteica nu gan: "Ak tu palaidņi. Jūs jau laikam viņiem palīdzējāt." Mēs priecīgi izstāstījām, ko viņu labā bijām darījuši. Kaķēni palika dzīvot pienmājiņā. Saulītē tie visi spēlējās palēkdamies un kūleņodami. Cilvēki garām braucot tos bija ievērojuši un visus paņēma audzināšanā uz dažādām mājām. Viens vienīgs, pats skaistākais, balts runcis palika pie mums pašiem dzīvot. Viņš nodzīvoja ilgu mūžu, te klaiņodams, te atkal atgriezdamies. Bolte tam lielam slīmestam pat pienesa pelītes, kad viņas bērneļi kārtējo reizi bija pazuduši Ne katreiz tos izdevās nosargāt. Beidzot runcis vairs nepārnāca no saviem klaiņojumiem. Vai nu sveši suņi vai lapsas to bija satikušas. Pārāk skaists un tālu mirdzoš bija viņa baltais kažoks. Vēlāk, kad es un Lauma jau dzīvojām Rīgā un brālis palika viens mājās, kaķenītes bērni pazuda arvien biežāk To redzēdama tā reiz sadomājusi, ka vislabākais būtu, ja viņa bērnus laistu pasaulē tieši brāļa pultē. Viņas uzticība, mums bērniem, bija tik liela. No šī gudrā pasākuma jau nekas nebija iznācis Brālis stipri satraucies. Piesteigusies tantiņa un kaķenīti aiznesusi uz kūti, kur atkal bērneļi pazuduši. - Tā kā baltais runcis, viņas palaidnīgais dēls bieži vien atradies savās apgaitās, tad Bolte vismaz brāli apgādājusi ar savām noķertām pelītēm. Tikai viņš arī to neesot pratis novērtēt. Tā stāstīja. Pie pašas ieejas mājās no pagalma - "ķeķa durvīm", gulēja liels pelēks akmens. Vēlāk tas tika nomainīts ar platām trīspusējām trepēm. Aiz diezgan augsta sliekšņa un durvīm ar vecmodīgu rokturi neliels koridoriņš. Pa kreisi puišu istabas durvis Pie griestiem lūka uz mājas augšu. Tur pielika trepes, ja kādreiz tur vajadzēja nokļūt. Pavisam maziem tur nebija atļauts kāpt. Vēlāk kad vairs no trepēm zemē tik bieži nevēlāmies ļāva uzkāpt arī bērniem. Parasti tur izžāva veļu. Varējām palīdzēt mātei, padot veļas gabalus un tāpat pēc tam vēl brīdi uzkavēties un paskatīties turienes "jaukumus". Savāds skats pavērās no augšas pa vīnstīgām noaugušo bēniņu logu. Viss izskatījās savādāk. Tik tālu varēja redzēt kaimiņu mājas. Visjaukākais tomēr bija vecie peļu apgrauztie modes žurnāli. Kādas tur tik nebija savādas modes dāmas. Šī bagātība reiz piederējusi tēva māsai, kura agrāk savā jaunībā te dzīvojusi un bijusi liela modes dāma. Vairāk nekādu jaukumu tur nebija. Vēl kādas vecas grabažas, tas viss. Tālāk aiz mazā gaitenīša, sekoja lielais ķēkis. Kreisā pusē liela maizes krāsns, tālāk durvis uz meitu istabām. Kaktā gandrīz vienmēr žagari kurināšanai. Grīda - vecs izbradāts akmeņains klons. Pa labi mazs tumšs gaitenītis uz virtuves durvīm. Vienīgo gaismu deva kambarīša logs, jo durvīs uz turieni nebija stikli. Pretīm šīm durvīm liels ovāls katls, kurā dažreiz vārīja veļu. Ziemā tur vārīja arī cūkām ēdienu Patīkams šis priekšķēķis palika, kad tika kurināta lielā maizes krāsns. Maizi cepa bieži. Lielai saimei daudz vajadzēja. Visi ēdām tikai mājās ceptu maizi. Rupjo maizi cepa pēc vajadzības, kaut vai darba dienās. Sestdienās vairāk miežu karašu. Tikai svētkos balto maizi vai pīrāgus.
Ogles krāsns priekšā zvēroja. Pa visu māju izplatījās maizes kairinošā smarža. \sk. II lapā/ Kad maizīte izcepās, tur pat priekšā nolika lielu solu uz kura salika izceptos kukuļus. Tos samitrināja ar ūdeni un silti sasedza, lai mīkstāka garoza. Bieži tantiņa rupjmaizi cepot, mums bērniem par prieku izcepa, no abrkasīša tādas dūjas, putnus. Dažreiz ielika ogu acis, dažreiz vidū speķa šķēlīti. Tos nolika pašā krāsns priekšā, lai ātrāk varētu izņemt, lai nesadeg. Kā mēs tos gaidījām. Ar kraukšķīgām garoziņām, silti un apaļi tie ievēlās rokās. Rudeņos, kad ābeles vēl nebija nosalušas, krāsns priekšā ielika ābolu sacepumu ar rupjo maizi, sviestu un cukuru. Dažreiz kad atnāca kāda govs slaucama, krāsns priekšā cepās jaunais piens, dzeltēni brūnu virsiņu. To tad ēdām ar kanēli, pienu un cukuru. Vienkārši bija mūsu kārumi "bet tik gardu ēsmu ilgi baudījis neesmu!" Kā teica mazais pelēns no pasaku grāmatas. Pa svētkiem krāsnī cepās baltā maize, pīrāgi, kanēļmaizītes. Lauma vairāk mīlēja gaļas pīrāgus, es kanēļmaizītes. Uz Ziemassvētkiem cepām arī piparkūkas un biezpiena radziņus. Šo biezpiena radziņu noformēšanu drīzi vien uzticēja tieši man, jo māmuļa bija novērojusi, ka man tas vareni padodās. Es jutos ļoti priecīga un pagodināta par to. Reiz tādā sajūsmā strādāju, muguru uzgriezusi pannām. Pēksņi atskatos! Durvis uz priekšējo ķēķi bija vaļā. Māmuļa locījās ap krāsni. Pa vaļējām durvīm, jauko smaržu pieviļināts, ienācis mūsu rudais suns Bajārs. Lai nesamaitātu manis daiļi veidotos radziņus, viņš maigi ņēma tos aiz viena galiņa un kratīja sev mutē. Vai kādus vārdus viņš nopelnīja un ar slotu tika izvadīts. Visi lielie pīrāgu un baltmaizes cepšanas darbi tika veikti īstajā virtuvē uz baltā koka galda, kurš vienmēr sestdienās tika noberzts ar vīsķi vai birsti kā mirdzēja vien. Šis galds stāvēja pie loga uz kura platās palodzes, kā jau visās toreiz pieklājīgās mājās, auga kupla ar rozā ziediem ziedoša ģerānija Vēl manas vecās mātes stādīta. \/1 Rupmaizes kukulīšus veidoja, turpat lielajā ķeķī pie maizes krāsns uz lizas - Tur bērnu lielais pienākums palika vienmēr noskatīt pulksteni. No sākuma pasakot tikai uz cikiem lielais un mazais rādītājs, vēlāk pavisam nopietni - Cik pulkstens? Cipari pulkstenim bija veclaicīgi - romiešu. Bija liela domāšana kā nu īsti ir. Tā iemācījāmies ne tikai pulksteni bet arī vecos romiešu ciparus \/ Pie virtuves galda ēda saimes ļaudis, meitas un puiši Pēc vecās mātes aiziešanas māte ieveda savādāku kārtību. Mēs visi mājas iedzīvotāji ēdām pie viena galda - ēdamistabā. Nozīmīgu vietu virtuvē ieņēma plīts. Tā bija liela samēra augsta ar platu virsmu un režģiem. Pie šīs plīts krāsns ir pavadīti man neaizmirstami mirkļi. Sevišķi vakariņas vārot. Ziemas un rudens vakaros, kad ārā agri satumst un ir auksti un nemīlīgi Tupējām krāsns priekšā un ar lielu atbildības sajūtu kurinājām plīti pēc māmuļas norādījumiem. Lielāko tiesu kurinājām žagarus, jo tēvs ļoti taupīja mežu, lietojot malku pēc iespējas mazāk. Taupīja it ka lai būtu lietas koki jaunajām ēkām. Kā vēlāk izrādījās, taupīja, lai jaunsaimniekiem vairāk būtu malkas un nebūtu jākurinā zāgari, kad mežu mums atņema. Tantiņa ar meitām kūtī kopa lopus. Tēvs ar puišiem arī kaut ko vēl darija. Māmuļa vārīja vakariņas. Mātei bija skaista balss. Viņa savos jaunības gados ar savu vecāko māsu Martu uzstājušās ar duetu dziedot, gan tikai
Pagāja atkal viena vasara un pienāca otrais skolas gads. Nebiju par to sajūsmā, bet tur neko nevarēja līdzēt. Ja sniegi bija dziļāki, laiks aukstāks, no rītiem uz skolu mūs aizveda ar zirgu. Labā laikā tuntuļojām pašas. Meža malā, no kurienes jau varēja saskatīt mājas, auga maza priedīte, kupla ar slaidu galotnīti. Bieži šeit apstājāmies. Iekritām baltajā, pūkainajā sniegā, kurā palika mūsu augumu nospiedumi, tas izskatījās tik jocīgi.
Katru nedēļu skolā stundas sākot, pirmdienās un sestdienās beidzot stundas, tika turēta kopīga lūgšana.
Skolas pārzinis teica kādus vārdus, skolēni kopīgi, nodziedājām kādu korāli. Visa diena gandrīz pagāja skolā. Tur ēdām arī pusdienas pie kopgalda. Pie gariem galdiem sasēdās bērni. Mazo meiteņu rindai pretīm pie galda sēdēja lielie zēni. Tieši Laumai un man pretim zēns Paļums. - Reiz Laumai klimpu kniebjot tā aizlēca pa gaisu, ka piens vien nošķīda gar ausīm. Paļums smējās: "Re, kā Priedīts cīnās ar klimpu!" Lauma nokaunējusies, līdzi viņai arī es.
Mūsu klasē gāja tāds palaidnīgs Purmalis. Ar mācībām tam diez ko neveicās, bet ar palaidnībām gan. Tās viņš bija krietni vien samācījies, vairākus gadus sēdēdams katrā klasē. Ar lielām pūlēm līdz otrajai ticis. Ak, šis Purmalis sāka apsaukāt Laumu: "Paļums Laumai brūtgāns, Paļums Laumai brūtgāns!" Lauma noskaitusies un apvainota savā sievietes godā. Nevarēdama nekā citādi aizstāvēties, sāk raudāt. Redzot, ka māsa raud, sāku arī es raudāt. Man māsas palika ļoti žēl. ienāca skolotāja. Mēs sēdējām sarkaniem deguniem un raudam. Skolotāja nevarēja saprast, kas gan mums noticis. Pēc kārtīgas iztaujāšanas, Lauma elsodama izstāstīja: "Purmalis saka, ka Paļums man brūtgāns!" Ramaņ kundze saskaitās ne pa jokam. Izsauca Purmali priekšā, noliek stāvēt ar vārdiem: "Redz, kāds brūtgāns atradies. Žagaru bunte tev brūte, vairāk nekas!" - Taisnība uzvarējusi. Apmierinātas noslaucījām slapjos degunus. Skolotāja vēlāk teikusi mammai, ka tīrais negals ar mums, kā vienu izsauc
tā otra ļoti pārdzīvo un jūt līdzi katrā sīkumā. Ar šādiem un tādiem pārdzīvojumiem pienāca Ziemas svētki. Pirms brīvdienām tad parasti dedzināja skolā eglīti. Skolas griesti bija augstāki kā mājās, eglīte tādēļ lielāka, slaidāka, skaistāka. Turpat lielajā augšējā stāva klasē, uztaisīja mazu skatuvīti, kur skolēni paši uzveda kādu ludziņu - Tai gadā arī mēs abas ar Laumu piedalījāmies teātra spēlēšanā. Dažreiz mēģinājumi ievilkās diezgan vēlu. Ziemas dienas ātri satumst.
Tā kādu vakaru bijām stipri aizkavējušās. Devāmies tumšajā vakarā laukā, garām skolas pirtiņai, iekšā melnajā drūmi šalcošajā mežā. Bailēs viena pie otras piespiedušās kā divas peles centāmies klusu, klusu soļot, lai neviens mūsu soļus neizdzird. Tad pēkšņi, tavu prieku, meža tumšajā ceļu krustojumā parādījās zema lāktura uguntiņa. Tai vajadzēja būt mūsu tantiņai, mūsu žēlotājai. Viņa bija tikai drusku aizkavējusies. Un tur jau viņa nāca, mūsu tantiņa, ļoti maza auguma, sīka sieviņa, bet mēs to nemaz nemanījām. Pie viņas lākturīša uguntiņas jutāmies tik drošas. Egles meža ceļa malā it kā atkāpās ar savu draudīgo šalkoņu, mēs to vairs nedzirdējām. Priecīgi tērzēdamas, pa mazo apgaismoto laukumiņu steidzāmies mājās. Mežs bija pārstājis briesmīgi šņākt.
Gandrīz visi skolas bērni pie eglītes skaitījām dzejoļus par ko bārdains rūķis visus apbalvoja ar saldumu paciņām. Vecāki, sabraukuši no tālām lauku mājām, 
sē-
 sapucējušies svētku zālē. Pēc priekšnesumiem visi gāja rotaļās. Pēc rotaļām bērni tika aizsūtīti gulēt. Skolā bija internāts, kur attālāko māju bērni arī nakšņoja un visu nedēļu dzīvoja skolā. Vēlāk ballējās pieaugušie, bērnu lielās māsas, brāļi un vecāki. Māmuļa uz ballēm nepalika. Tēvs nekad līdzi nenāca uz skolu. Pēc dzejoļu skaitīšanas vēl spēlējām teātri. Toreiz arī es ar Laumu, kā jau stāstīju. - Lauma bija miglas meitiņa, es taurenītis. Lauma baltā marles kleitiņā, baltās drēbes čībiņās kopā ar vēl trijām meitenēm, dziedādamas dejoja apkārt pie eglītes aizmiguša zēna.
mūrīša siltumu. Tā viņa aizgāja pat nepaspēlējusies ar mums. Tik mazais taukainais pleķītis mūrīša stūrī vēl ilgi, pat pēc remonta turējās saredzams un atgādinādams par balto pelīti.
Bieži ciemoties atbrauca mana krustmāte Irēna ar savu dēlēnu Ziedoni, kurš bija apmēram manā vecumā. Man ļoti patika sava krustmāte Irēna. Es jutos gandrīz lepna, ka man ir tāda smuka un jauna krustmāte. Viņa sūtīja man uz visiem svētkiem apsveikumu kartiņas. Bet šis viņas dēlēns Ziedonis gan bija nevadāms zēns. Kādas tik viņš neizdomāja aplamības. Nekas vairs mājās nebija drošībā, kad viņš sāka saimniekot mūsu pasaulē. Pat modinātāja pulkstenis tika sadalīts pa detaļām. Bļāviens atskanēja briesmīgs, kad viņa sāka ievest kārtību, sodīdama to ar kārtīgu žagaru devu. Es aizspiedu ausis no šausmām. Dažreiz tīri nepelnīti tika arī pārējiem. Tikai Ziedonim tas neko nelīdzēja. Viņš savus darbus darīja zibenīgā ātrumā. Agrāk modē bija tādas garas, apaļas ķemmes matu atspraušanai. Ciemiņš, tikko ienācis pa durvīm, pamanīja tantiņas uz galda uzlikto ķemmi. Veikli to paņēmis, ātri sadalīja pa gabaliņiem, taisnīgi izdalīdams: "Tas Austras tantei!" (manai mammai) "Tas Emmas tantei!" (tantiņai pašai) "Tas manai mammītei!" - Tāpat tika sadalītas arī mūsu rotaļlietas. Mātes dāvinātie koka zirdziņi, gotiņas, aitiņas u.c. Izdzirdot, ka pie mums padzīvoties atbrauks Ziedonis, Lauma un es nolēmām, ka lietas labās kaut kas jādara, lai paglābtu savu mantību.
Pār visu mazās istabiņas sienu, kura atdalīja mazo no lielās istabas atradās krāsns, ko apsildīja plīts. Krāsns augšmalā izveidojās mala, uz kuras ziemā glabājās vasarā salasītās tējas zālītes. Pavasara pusē viens stūris palika pavisam tukšs. Noskatījām to par slēptuvi savām mantām. Pieaugušie pie krāsns malas varēja piekļūt pavisam
vienkārši nekur nepakāpjoties, bet bērniem tas bija sarežģīti, tāpēc jau to izdomājām. Kad neviena nebija istabā uzkāpušas uz tuvumā esošā gultas gala, visu savu bagātību salikām uz krāsns augšas. Tikai sirds nemaz nenomierinājās. Vēl un vēl vajadzēja apskatīties kā tur nu viss izskatās. Es rāpos atkal augšā. Gultas gals daļēji aizsedza mūrīti un kura stāvēja raudzēties uzlikta vīna pudele. Raudzējot vīnu uz pudeles gala uzliek tādu izliektu trubiņu, lai gaiss pudelē mainītos. Aizrautībā skatoties uz saviem zvēriem, man paslīdēja kāja un kritu. Šausmās gribēdama noturēties pieķēros stikla trubiņai, kura saprotams man nepalīdzēja. Tā nolūza manās rokās. Kritiens notika tāpat. Bļāviens, roka pilna ar stikliem. Ilgi staigāju ar pārsietu roku. Palika ilgi saredzamas rētas manā rokā. Tikai tagad vecumā, darbu sastrādātā rokā kļuvusi pavisam nesaredzama.
Pašā saulainākā pusdienas vidū māmuļa mūs abas ar Laumu sūtīja gulēt. Ļoti to negribējās to darīt. Bija uzradies arī mazais brālis, kurš jau dūšīgi kūleņoja pa istabu un vāģīšos vairs negulēja. Prieka no viņa pavisam maz. Pusdienas laikā viņam noteikti jāguļ, pat mums tas bija skaidrs. Tā ka māmuļai nekad neiznāca laiks viņu guldināt, šis pienākums bija jāuzņemas mums māsām. Māmuļa nolika brālīti platajā gultā vidū, lai tas neizkristu, lielām māsām jāguļ katrai savā pusē. Nekāda pretim runāšana nelīdzēja. Kad brālītis aizmiga varējām celties augšā, jo mums taču nemaz noteikti nebija jāguļ. Gaidot mazā aizmigšanu arī mūsu acis nemanot aizvērās. Dažreiz varbūt pat ātrāk kā brālim. Pamodāmies krietni uz launaglaika pusi, pamatīgi izgulējušās. Vakaros atkal žēl aizvērt acis, atvadīties no aizgājušās dienas. Sevišķi grūti vasaras vakaros, kad ārā vel nemaz nebija tik tumšs. Nekādi rokas un kājas nevarēja atrast īsto vietu. Midzinātāja parasti bija tantiņa. Mazās istabiņas gaišā siena pret krēslojošo logu it kā mirguļoja. Varbūt miegainajām acīm tas tikai tā izlikās. Es jautāju tantiņai "Kāpēc tas tā?" - Tantiņa teica - "Tur Dieviņš savu
kaimiņu mājām. Lieliem tur parasti bija kādas darīšanas, mazajiem interesants ciems.
Viens tāds ciems "Lejzveinieku" mājas, kur dzīvoja tāda savāda vecmeita, Bertiņa. Viņai nekādi neveicās ar vīriem un tādēļ arī ar visu saimniecību. Biezi viņai mūsu mājās vajadzēja ko aizņemties. Vienmēr tai pietrūka kāds salmu vezums, vai kas cits, lai izvilktu savus lopiņus līdz pavasarim. Šos aizņēmumus tad atstrādāja pie kuļmašīnas vai kur citur. Šais mājās neizskatījās patīkami. Bertiņa pati kā melna čigāniete ar dažiem apdrupušiem zobiem  mutē, ne visai kārtīgi ģērbusies. Visādi citādi jau gan lāga dvēsele, kura visus savus priekus un bēdas izstāstīja mammai un tantiņai. - Māja ļoti veca ar salmu jumtu. Istabas tumšas, ja tās vispār varēja saukt par istabām. Sienas melnas, lodziņi mazi, vietām ar lupatām aizbāzti. Vistrakākais griesti ar stutēm atstutēti. Man vienmēr bija brīnums, kā šīs mājas vēl turās, kā tās neuzgāžās dzīvotājiem virsū. Jutos priecīga, kad varēju atkal iziet saules gaismā.
Tālāk kalnā stāvēja liela skaista māja "Kalna zvejnieki." Tikai balta bērzu birze to slēpa skatienam, skatoties no mūsu mājas. Tur gājām diezgan bieži, tāpat ciemos. Šeit dzīvoja divas vecas, cienījamas dāmas - 
Džindzū
 - j.kdz ar savu veco māti. Kādreiz viņas atnāca ciemos arī pie mums. Parasti Jāņu vakaros, apsveikt tēvu vārda dienā. Rudeņos māte un mēs bērni gājām uz Zelmām, tā sauca 
Džindzēs
 j.kdz. Visu savu saimniecību viņas izrentēja. Pašas dzīvodamas no rentes un apkopdamas tikai savu puķu dārziņu un istabas. Istabas šeit bija skaistas. Ēdamistaba, zāle, daudz augstākas un glaunākas kā mūsu mājās. Visas istabas greznoja lielas veclaicīgas mēbeles. Spogulis, kur varēja spoguļoties visā augumā. Pie mums tāda nebija. Vareni skapji, paklāji visur. Te vienīgā vaine - ļoti smalki jācenšas uzvesties. Nedrīkstējām iejaukties valodās. Visu laiku jāklusē. Jārunā, tikai, kad kaut ko jautā. Jāsēž mierīgi, Mūsu
vecumā tas bija grūti. Labākais, viņas vienmēr mūs pacienāja ar konfektēm vai biskvītiem. Vienmēr stingri jāatceras, ka jāsaka paldies un vairāk par vienu piedāvāto gardumu nedrīkst ņemt. Brīžiem, vai nu viņām ar mammu uzradās kas nopietnāks pārrunājams, vai arī redzēdamas, ka mums tik grūti nosēdēt, ļāva ieiet lielajā zālē. Tur uz spoguļa stāvēja kastīte ar pastkartēm, tās varējām uzmanīgi pacilāt un apskatīt. Kad konfektes bija nogaršotas, ar nepacietību gaidījām brīdi, kad atļaus ieiet lielajā zālē "bildītes" paskatīties. Lasīt toreiz vēl nemācējām. Nevarējām izlasīt, kas uz katras kartiņas rakstīts. Paaugoties šis ciems zaudēja savu burvību. Palika tikai pienākums pasēdēt ar vecajām dāmām.
Šad tad gadījās iegriezties "
Pennu
" mājās. Tagad šīs mājas ir nolīdzinātas, bet toreiz tur bija kādas trīs "
Pennas
" - liekās "Vilku 
Pennas
", "Lāču 
pennas
" un parastās "
Peknas
". Šeit nedzīvoja sevišķi trūcīgi. Visi šie saimnieki kaut kādā veidā bija radinieki. Kādreiz arī viņiem gadījās šādas tādas ligas ar aizņemšanos un atstrādāšanu. Turienes sievietes bieži jokojot atnāca pie mums ķekatās vai tāpat papļāpāt. Tad virtuves klonā kopā ar tantiņu un kaimiņienēm pat kādu rotaļu uzgriezām, bērniem pa prieku. Nekas liekas neaptumšoja kaimiņu attiecības. Pasaules kara laikā "
Pennu
" dēls aizgājis uz Krieviju, kā toreiz teica līdzi sarkanajiem. Tēvs gan kaimiņu dēlu centies atrunāt, lai nebrauc. Vēlāk gan iedevis savu pasi, lai tas tiktu pāri robežai un tas aizbraucis. Tikai atgriežoties Padomju varai, viņš atkal atgriezās tēva mājās. Strādāja mūsu pagastā par izpildkomitejas priekšsēdētāju. Tieši viņš kā pirmais parakstīja izsūtāmo sarakstu un arī par mūsu ģimenes izsūtīšanu uz Krieviju. Tieši viņa brālis, mūsu kaimiņš, šoreiz jau ar šauteni rokās, tēvu un tantiņu iesēdināja 1949 gada martā ragavās.Tēva paša audzēta Maija tos aizveda uz pagasta māju, lai talāk pārsēdinātu mašīnā, kas viņus aizveda uz restoto vagonu. Tas notika
savu svētību ber, lai bērniem labi sapnīši." Miegainām lūpām vēl noskaitījām vakara lūgšanu un miegs apņēma nemanot mīlīgs un maigs.
Tēva reizi skaitīt, liekas iemācīja skaitīt tantiņa. Vakara dziesmiņu, vismaz man mācīja tēvs. Es tikko nomazgāta lielā koka kublā, stāvēju uzcelta uz krēsla, un māte mani slaucīja, apvilkdama baltu tīru kreklu. Ārā aiz loga tumsa vakars ar lielām skaidrām zvaigznēm. Tēvs skaitīja un lika man atcerēties - "Nu es gribu gulēt iet..." Skatoties ārā ap logu uz dārzam pāri mirdzošajām zvaigznēm, mani sevišķi aizkustināja vārdi - "Zvaigznes, lai no debess spīd, kungs, uz kluso pasaulīti." Tagad šo dziesmu vakaros dārzā mācu savai mazmeitai un klausos viņas dziedāšanā.
Šī mazā saules pielietā istabiņa ar bērnības rītiem un vakariem, ar bērna priekiem un asarām, ir kā koka serde. No tās viss sākās izaugdams arvien lielākos, arvien it kā izplūdušākos apļos. Nāca klāt daudz kā laba, daudz slikta. Vairāk un vairāk uzzināja prāts un jūtas, bet tik koncentrēti, tik stipri nekas vairs nav palicis atmiņā kā tur piedzīvotais laiks.
Skaisti to pateikusi dzejniece Aspazija. Nekur neesmu neko labāku dzirdējusi: "Tur jutos es māmiņas mīļā ziņā, kā diedziņš ievērts adatiņā. Tur tiku es viņas mīlēts un skauts, kā ziedoņa zālīti pludina strauts. Nu eju caur visu pasauli, bet nerodu vairs to zemīti."
Vēl jāstāsta dažādas palaidnības, ko visa mūsu trijotne pastrādāja - Mājas uzraudzību kopīgi ar citiem suņiem veica sunīte Neda. Ļoti mīļš un padevīgs lopiņš. Kādreiz tumšā rudens vakarā, kad mazā istabiņā, kopā ar mammu darbojoties, nesadzirdējām pie virtuves durvīm klauvējienu. Ciemos atbraukušais tēva brālis Pēteris gribējis ienākt tāpat neaicināts. Citas domas par to radās Nedai, kura atradās virtuvē. Viņa sacēla tādu kņadu, ka mums istabā sacēlās vai visi mati stāvus no bailēm. Vēlāk onkulis smējās: "Tavu brīnumu, tik neliels sunītis,
bet kas par niknumu. Man viņa būtu jānosit, ja es gribētu iekļūt istabā."
Šī pati Neda, kura savējos aizstāvot varēja būt tik nikna, pret mājiniekiem un mums bērniem bija pati maiguma iemiesojums. Piesitot roku uz krēsla un uzsaucot: "Neda sēdies!" Viņa uzlēca uz tā un lepni galvu izslējusi tur sēdēja. Izmantojot viņas padevību, reiz sadomājām spēlēt frizierus. Nolikām krēslu pret spoguli, iesaucām Nedu un nosēdinājām uz krēsla. Aplikām baltu dvieli tai ap kaklu un tad sākās matu apgriešana. Neda jutās ļoti pagodināta. Apmierināta grozīja galvu raudzīdamās spogulī. Kņudināšanās pa viņas galvu arī tai bija patīkama. Lauma ķērās pie darba. Paņēmusi mazās šķērītes, tā sāka matu apgriešanu. Es ar brāli sajūsmināti skatījāmies un izteicām padomus, kā to darbu labāk paveikt. Ienākusi māte gan nebija sajūsmā. Bāriens un pēriens kārtīgs. Ilgi Neda staigāja, kā māte teica izķēmota ar izcirptu pus galvu, līdz spalvas uz rudens pusi atauga.
Brālis kā mazākais toreiz pie šī darba nemaz netika pielaists, bet viņam tik ļoti bija sagribējies šo friziera darbu pamēģināt pašam. Nevarēdams nevienu frizējamo atrast, viņš bija uzpucējis pats sevi - nogriezdams vismaz pusi no saviem matiem, uz savas pieres. Tad gan viņš nopelnīja pamatīgu pērienu, pat vēl lielāku kā mēs pie Nedas apcirpšanas.
Visiem mums kopīgi palaidņojoties pa mazo istabiņu, tur diez kāda kārtība viss nevaldīja. Māmuļa kā jau visas mammas par to dusmojās.
Kādreiz sarīkojām spilvenu kaujas. Māte ar tantiņu kūti kopa lopus. Mājās bijām vieni. Lēkājām pa gultām un viens otru apkarojām ar spilveniem. Gāja jautri. Mūsu kliedzienus kūtī sadzirdējusi māte. Viņa nodomājusi, ka mums notikusi kāda nelaime. Steigā pamezdama visus darbus viņa atsteidzās uz māju. Ieraudzījusi patieso iemeslu, ļoti saskaitās. Pēriens
sāpēja no iegūtām skrambām. Pat palags nevarēja pieskarties sūrstošajām vietām. Mēs tikai kunkstējām un vaimanājām, kad tantiņa sāpošās vietas smērēja ar skābo krējumu.
Dažreiz tēvs mūs paņēma līdzi izstaigāties pa tīrumiem. Jauka pastaiga veda uz mežā iztaisīto zirgaploku, kur ganījās jaunie zirgi. Mazajai Maijai bija ieradies ļoti skaists kumeliņš kuru nosaucām par Dzintaru. Vecais zirgs Poisis, kurš vienmēr pārī ar Maiju strādāja kopā pārī visās lauksaimniecības mašīnās, pēkšņi bija iejuties it kā tēva lomā. Viņš aplokā izmisīgi nikni, zobus klabinādams dzenāja visus zirgus, neļaudams tiem tuvoties mazajam kumeliņam. Beidzot viņš tā aizrāvās, ka pat Maiju tam vairs negribēja pielaist. Viņš atradās vienās šausmās skraidīdams pat novājēja, jo pašam vairs laika neatlika pat paganīties. Kumeliņš bija galīgi apjucis. Gādīgais audžu tēvs panāca to, ka bija viņš jāizved no aploka un jāpiesien viens pats atsevišķi, lai netraucētu citiem zirgiem ganīties.
Pastaigas reizē iegājām arī aplokā, mežā. Melnā, laukā ķēvīte Dace draiskodamās, palēkdamās skrēja mums garām. Pēkšņi tā negaidīti spēra. Trāpīja bērzā, kuram nolēca liela šķepele mizas. Pati aizskrēja kāju šūpodama. Aiz šī bērziņa stāvēju es. Vēlāk bieži aizdomājusies apskatīju bērziņu, kā lēnām dzija tā brūce. Kaut kas mani kārtējo reizi pasargāja. Kādēļ? Sevišķi pusaudzes gados, bieži uzdevu sev šo jautājumu, bet atbildes neesmu atradusi vēl ne šodien.
Pagāja atkal viena vasara. Skolas gads pagāja bez sevišķiem starpgadījumiem, lielā cīņā ar matemātikas uzdevumiem un nevaldāmo spalvas kātu. Tikai ceļā uz skolu mani priedītei kāds bija izlauzis galotnīti. Bet tā nepadevās, tāpat kā nebiju padevusies es. Vienas galotnītes vietā tai auga divas. Es vienmēr klusu ar to sasveicinājos, jo tā izlikās tik līdzīga man pašai.
Vasara pienāca nu jau ar lieliem pienākumiem. Nopietni sākās ganu gaitas. No sākuma ganījām atkal visi trīs bērni. Vēlāk Lauma viena, es kopā ar brāli. Drīzi vien atklājās, ka Lauma ļoti labi
noder citos darbos, lai sēstos uz siena grābjamās mašīnas, vai arī pārbraucot siena vezumus no lauka uz šķūni. Ganu gaitas arvien vairāk uzgūlās uz maniem un brāļa pleciem.
Mana Priecīte bija pārvērtusies, izaugusi par ļoti skaistu un niķīgu teli. Labi barotā lopiņa spalva mirdzēja spoža un gluda.Viņa vienmēr prata uzdot signālu bizošanai, paceļot lepni skaisto astes pušķi kā karogu. Neviens žogs tai nebija par augstu. Labi ieskrējusies tā kā labi trenēts kumeļš pārlidoja katram aizžogam. Tomēr bija mīļa un maiga. Pastiepjot roku vajadzēja tikai pasaukt, kad tūlīt steidzās pretim pēc maizes kumosiņa. Tikai to vasaru tā palika it kā gudrāka, nopietnāka. Priecei pirmo reizi piedzima teliņš. Tā ļoti to mīlēja un negribēja nekādi ilgi no tā šķirties. Vienmēr skrēja no ganībām uz mājām apraudzīt. Paskatījusies uz teliņu, ka viss kārtībā, tūlīt izmantoja laiku un steidzīgi, izlienot caur žogu, devās uz sakņu dārzu pamieloties. Mājās viņu neviens nebija gaidījis un nezināja kurā brīdī tā parādīsies gar kūts stūri. Tā viņai skrējiens labi atmaksājās. Viņa bija laba skrējēja un ganam noskriet to nenācās viegli. Kamēr gans atskrēja tai pakaļ, viņa krietni paspēja pamieloties dārzā. - Ganījām tālu pie meža, pie robežas. Priecīte atkal asti sacēlusi devās uz mājām pa meža ceļu. Noskriet to būtu veltas pūles. Es taisni pa lauku, cauri aplokiem devos tai pretim. Tā kā es izmantoju taisnāko ceļu pie ceļa līkuma tikāmies. Cik viņa bija izbrīnīta, kad mana rīkste sāka apstrādāt viņas gludos sānus. No tā laika viņa vairs neskrēja teliņu apraudzīt.
Mūsu lauku vidū dažās vietās kaut kur auga tādi atstāti koki un krūmi, vai nu bērzs kalna galā, vai vītoliņš ceļa līkumā. Siena šķūņa galā auga liela platiem zariem egle, kur zirgus piebraukt, ja vajadzēja karstās, tveicīgās pusdienās tos atpūtināt tāpat nenojūdzot. Prasīju tēvam kāpēc tā? Tēvs teica: "Skaistumam, lai nebūtu tik vienmuļi viss."
Tādi mazi trīs kārkliņi auga arī pretīm mūsu
Man taurenītim uz muguras dzelteni spārniņi, galvā zelta metāliska stīpiņa ar tādiem pašiem slaidiem radziņiem, kuru galos mirdzēja mazi bumbulīši. Man uzdevums bija stāvēt aiz kādas lielākas meitenes muguras - tā bija lilija, ar baltiem papīra ziediem rotāta. Vienīgie vārdi, ko vajadzēja man pateikt, izskrienot no līlijas aizmugures, skanēja: "Aizjāja, aizjāja, pa dižo ceļu!" Zēns, kurš gulēja pie eglītes sapnī tika pārvērsts sapnī tika pārvērsts par princi un aizjāja kopā ar princesīti garām līlijai un rozei. Aiz rozes stāvēja otra meitene, rožains taurenīts. Mans uzdevums kopīgi ar viņu, pamāt ar roku un pateikt tos vārdus. Vienīgā meistarība, vajadzēja tā skaitīt, lai spārniņi un radziņi šūpotos. Tā palika mana vienīgā uzstāšanās uz skatuves dēļiem. Vairāk tādu pārdrošību nekad neesmu atkārtojusi savā mūžā.
Laiks atkal gāja uz pavasari. Meža ielokā pretim mājai spoži mirdzēja saulē sniegu nometušais pļavas peļķu ledus. Izlūdzāmies māmuļai, lai laiž mūs paslidināties pa šo ledus laukumu. Pāri sniegainajam tīrumam devāmies tur. Bajārs ar lielu prieku pievienojās mūsu gājienam, ķerdamies ar zobiem mūsu vilktos ragaviņu stūros. Mēģinājām to iejūgt ragaviņās, bet tas neizdevās. Viņam tas nemaz nepatika, laikam šis darbs tam izlikās par smagu. Pa ledus laukumu gan tas ar lielu prieku trakoja ar mums kopīgi.
Sapnī atkal mani apciemoja briesmīgā melnā dāma. Drīzi vien atkal es saslimu, gripa, plaušu karsonis pēc tam strutojošais pleverīts [pleirīts]. Lauma ar brāli parasto gripu pārslimoja viegli, bet man tā izvērtās pārāk smaga. Sākās atkal cīņa par savu dzīvību. Dakteris tika vests bieži, bet izrādās, tas nesaprata, kas ar mani notiek.
Dienās jutos diezgan labi. Gultā sēžot varēju redzēt, ka liepā uzliktajā būrīti rosās pārlidojušie strazdi. Tik naktis izvērtās arvien briesmīgākas. Murgoju un nevarēju saprast, kur atrodos. Vienu no šiem murgiem pat vēl tagad atceros. Man izlikās, ka esmu izlikta uz ceļa pie lielās egles. Akmeņi tik ļoti spiež manus
sānus. Man ir tik grūti gulēt, un neviens mani neuzklausa un nežēlo. Neesot pat pazinusi cilvēkus. Tuvojās Lieldienas, mani mīļie svētki. Māmuļa bija sagādājusi kārtējās šokolādes figūriņas. Lai mani iepriecinātu, kādā neprāta naktī, māmuļa izvilka no kumodes lādes apslēptos zaķus. Ļāva man izvēlēties, kuru es sev velētos. Izvēlējos visskaistāko rozā zaķi. Stipri gan izbrīnījos, kāpēc tā tiek man parādīts, nebija tak vēl Lieldienas. Vēlāk māmuļa stāstīja, ka viņa to nakti domājusi, ka es rītu vairs nesagaidīšu, gribējusi mani vēl iepriecināt. Nākošā diena atveda citu ārstu, Limbažu slimnīcas direktoru Jērumu. Viņš beidzot izprata slimības nopietnību un mani tūlīt aizveda uz slimnīcu. Pirmo reizi braucu ar vieglo mašīnu. Toreiz tas nesagādāja nekādu prieku. Māte izlikās, ka viņai arī ilgi turās temperatūra un viņai arī jābrauc uz slimnīcu. Braucām abas.
Pirmie mēģinājumi vēl iztikt bez operācijas beidzās neveiksmīgi, slimība pārāk ielaista. Pat dakteri negalvoja par manu dzīvību. Atdalīta no visas istabas ar aizslietņiem, nomocījusies arī pati vairs neticēju, ka izdzīvošu. Tikai vēlāk sapratu, cik māmuļai vajadzēja būt grūti, kad es viņai visā nopietnībā to pateicu. Teicu, ka mājās laikam gan vairs netikšu un nu man būs jāguļ tāpat kā Verneram kapā. Tikai savādi, man nemaz tas neizlikās briesmīgi. Māte neraudāja. Vismaz es toreiz nekad neredzēju viņas asaras. Vienmēr smaidoša, vienmēr mani uzmundrināja. Droši vien, ja viņa nebūtu ar mani, ja es atrastos starp svešiem cilvēkiem, man nemaz vairs nebūtu gribējies cīnīties par savu dzīvību. Mātes cerību pilnās acis man lika izdzīvot.
Pēc narkozes atmostoties, tāpat vēlāk, kad tikai uz rokām pārgrozot drīkstēju izkustēties - Es atkal uzvarēju, mana lielā dzīvotspēja. Un telīte, kura tika turēta manām bērēm nosaukta par Priecīti kļuva par mūsu mīļāko un skaistāko govi. Viņa vēlāk ganu gaitās lika man bieži noskrieties un pacīnīties ar viņas niķiem.
Mājās atgriežoties ārā jau kuploja koša vasara. Lauma ar brāli mani mājās gaidīdami, istabas krāmēdami bija sakrājuši naudu un lūguši nopirkt skaistu lelli.
tika kārtīgs visiem. Liekas vislielākais kādu vien atceros. Ar paskaidrojumu: "Kā mežoņi! Cilvēki brauc garām, klausās, domā, ka jūs kāds sit nost. Es domāju jums notikusi nelaime, skrienu glābt, bet jūs trakojiet!" Piepildījās kārtējo reizi tantiņas brīdinājums: "Pēc karstas saules vienmēr nāk lietus."
Gāja laiks. Arvien biežāk mums tika uzlikti šādi tādi pienākumi. Pirmais ne visai patīkams, tā pati istabu krāmēšana. Māmuļa, lai mūs stimulētu darbam vienu laiku pat maksāja santīmu pa dienu. Šos santīmus krājām dažādām vajadzībām. Visbiežāk, lai nopirktu konfektes. Kādreiz krājumu iedevām tēvam, lai nopirktu mātei skaistu kartiņu, ko uzrakstīt mātes dienā. Reiz pat palūdzām atvest skaistu šokolādes figūriņu. Tēvs atveda tādu paprāvu cāli, kuru noslēpām uz skapja augšas. To apskatīt bieži vien atkal kāpām uz gultas gala. Šoreiz beidzās viss laimīgi, bez kaulu laušanas. Mātes dienā māmuļa saņemdama mūsu dāvanu, kuru tā nu nemaz, nemaz nebija redzējusi, jutās ļoti pārsteigta un priecīga. Tikai vēlākā laikā tagad uzzināju, ka brāļuks toreiz nav varējis izturēt noslēpuma smagumu un mātei pa kluso pastāstījis jau iepriekš, ka viņas dāvana glabājās uz skapjaugšas.
Vasarās skaists pienākums, kuru es ar lielu prieku un atbildību izpildīju, aizskriet un sazvanīt saimi mājās, pie pīlādzīša zarā uzkārtā dzels, veca lielgabala riteņa. To uzticēja tikai tad, kad roka jau bija pietiekoši stipra, lai tā piesistu tā, ka visa saime to sadzirdētu un steigtos mājās, lai vai kur katris atrastos.
Tad jau es jutos liela un pieaugusi. Skriedama pa pagalma baltābolu, kad kājā iekoda bite, dzeloni izrāvu pati un nemaz neraudāju. Pēc pirmā šā lielā notikuma, gan tantiņai un mammai visas ausis pierunāju par savu varonību.
Vasarā ļoti patīkams, palīdzēt mātei aiznest saimes ļaudīm launagu. Sevišķi, kad jānes uz tālajiem Kalnzvejnieku puses tīrumiem. Tik tālu
vis katru dienu nevarēja nokļūt. Māte gāja papriekšu. Vienā rokā šķīvis ar sasmērētām maizēm, otrā paniņu spainītis. Es nesu karotes, krūzītes, drāniņā iesietas. Zāle gara vēl nepļauta, dažreiz pat pāri galvai. Pieteikts, soļus likt mātes pēdās un nenovirzīties no tām. Mūsu pļavās bieži atrada čūskas un māte ļoti baidījās, lai tikai bērnam tās neiekož. Par laimi es nevienu čūsku nekad nedabūju redzēt. Toreiz lauki vel nebija apjozti ar lielo meliorācijas grāvi. Laukus sadalīja lielāki un mazāki grāvīši un grāvji, kuri tad gadījās pa ceļam. Dažādi tiltiņi no dažādiem dēļiem un baļķēniem, uz kuriem sauļojās mazas, šmaugas ķirzaciņas. Dažuviet pavisam liels tilts ar pavisam vēl gaišiem dēļiem. Citur tāpat bija jāpārbrien grāvis, kurā auga zaļie ašķi. Tad māte ļāva saraut tos, atnest mājās, lai varētu iztaisīt pa ūdeni peldināmas pīlītes. Šie gājieni man ļoti patika. Es taču biju tik liela, varēju palīdzēt mātei, gandrīz kā liels cilvēks.
Dažreiz gājām uz ganībām slaucējām līdzi, pastāvēt pie piena kannām, lai govis tām nenāk par tuvu. Sūcām ar salmu vai zāles stiebriņu no kāstuves tikko slaukto pienu. Kādā lietainā, miglainā dienā abas ar Laumu sēdējām noslēpušās aiz lietussarga. Tas nebija paticies bullēnam. Viņš metās mūs pārmācīt. Nokritām zemē un velšus izvēlāmies cauri aploka dzeloņdrāšu žogam aiz kura palika saniknotais bullēns. Piesteigušies pieaugušie to aizdzina, tiem viņš vēl klausīja.
Pie ceļa līkuma, kuram pievienojās no aplokiem nākošais ganu ceļš, auga slīps vītoliņš. Pa to viegli varēja uzkāpt gandrīz līdz galotnei. Es ar brāli tur skrējām sagaidīt no ganiem nākošās govis, kuras vakara saulē sarkanīgi spīdot, skrēja garām uz kūti. Acis nobolīdams, garām pagāja arī niknais bullēns. Sirdis mazliet kņudēja, bet jutāmies tik drošā vietā. Ja nu kāds no lopiem mazliet būtu pakratījis vītoliņu, mēs kā ābolīši viegli vien no tā būtu nobiruši zemē. Māte pamanījusi šos gājienus, stingri to noliedza.
Tēvs arvien vairāk sāka runāt, ka mums jāsāk ganu gaitas. Māte mūs žēloja un negribēja ganos laist. Tēvs ieteica, ka mums jāgana vismaz cūkas. Likās tas nemaz nebūs grūti. Tā kādu dienu laidām cūkas ganībās. Mūsu cūkas nebija pieradušas pie ganīšanas. Izlaistas no būdām tās auļoja kā trakas uz visām pusēm. Māte un mēs visi trīs, tās dzenājām kopā, bet nekā tām nevarējām darīt, gāja pavisam grūti. Otrā dienā cūkas vairs neganījām. Tām iztaisīja aploku aiz kūts, kur tās varēja ganīties visu diennakti.
Ne visai patīkams vasaras darbs bija ravēšana. Abām meitenēm un tantiņai vajadzēja iet ravēt dārzu. Tantiņa ravēja vidējo vagu, es ar Laumu katra savā pusē. Ja galīgi netikām līdz, viņa mums piepalīdzēja.
Šeit saņēmām dažādu mācību - kādi izskatās jaunie stādiņi, no cik mazām nevarīgām, tievām lapiņām izaugs burkāns, bietes vai dillīte. Cik maza, nekaitīga izskatās pat asā nātre un dadzis. Mūs pamācīja arī nekad nenosist nevienu vaguliņu, ja nezinām, vai tas dara labu vai sliktu stādījumam.
Lai šis darbs neliktos pārāk grūts un labāk veiktos, tantiņa stāstīja pasakas un dažādus stāstus. Viņa savā jaunībā bija bijusi liela lasītāja, teātru spēlētāja. Vienmēr sacentusies ar savu vecāko māsu Martu, kura pirmā izlasīs dabūto grāmatu. Tik vēlāk pieaugušas uzzinājām, cik daudz klasikas darbus, mums mazām knīpām, toreiz tika izstāstīts kā pasakas.
Jaunībā mana māmuļa, tantiņas jaunākā māsa, strādājusi un dzīvojusi Rīgā. Kopīgi ar brāli Ernestu tā apmeklējusi teātrus un operas. Atbraukdama brīvdienās tēva mājās, kur toreiz dzīvoja tantiņa, viņa stāstījusi visu, ko redzējusi un pārdzīvojusi. Mums tantiņa visu to stāstīja tik dzīvi, it kā pati to būtu redzējusi. Ja arī atmiņa kļūdījās nedaudz, to papildināja viņas pašas dzīvā fantāzija. Par dažām lietām viņām ar mammu dažreiz iznāca tiepšanās, kura labāk visu atceras, bet tas jau nemazināja stāstījuma skaistumu.
Šo stāstu dēļ pat ravēšanas darbi vairs neizlikās tika pārāk briesmīgi.
Vēlāk jau paaugušās reiz kaplējām aiz dārza runkuļu gabalā. Pļavā aiz Rīmeru kūts bija piesiets lielais sugas bullis. Tas raustīdams ķēdi mauroja un māva. Mēs pilnīgi pārliecināti par savu drošību to atmēdījām, atdarinādami tā balsi. Pēkšņi bullis izrāvis savu mietiņu devās mūsu virzienā. Nu gan bijām bailēs, kā nu mēs skrējām uz dārza, uz mājām. Labi, ka strādājām tuvu dārzam. Lauma tā bēga, ka viņas sandale aizlidoja pa gaisu. Vēlāk meklējām un tā arī nevarējām atrast vairs to. Bullis aizskrēja uz mūsu govīm, kuras tālāk laukā ganījās. Drīzi Rīmerieši ieradās, pakaļ savam bēglim.
Ziemās dzīve ieņēma šaurāku loku. Pagalmā pie loga varēja savelt kādu sniega vīru. Nobraucieni ar ragaviņām pa kalniņu. Kad sniegs sasniga pietiekoši biezs, tēvs iejūdza zirgu kamanās. Pie loka piesēja zvaniņu. Tēvs teica, ka tas esot Valdaja zvaniņš. Tādus agrāk Krievijā lietojuši pasta vedēji stepes klajumos. Šis zvaniņš skanējis pie ilks, kad mūsu tēvs Ziemassvētkos braucis bildināt savu jauno sievu uz Bauņu pagasta "Titkām." Vai māmuļa to atcerējās mūs vizinādama - nezinu - varbūt. - Tā zvaniņam skanot māmuļa mūs izveda vizināt pirmajā ziemas sniega ceļā. Tālu nekur neveda, tāpat mazu līkumu pa meža ceļu. Zvaniņš skanēja. Sniegs, zirga loka aizķerts  irdens un balts bira pār mums kamanās. Baltā ziemas prieka apbirdināti, atgriezāmies mājās.
Kādreiz kopā ar tantiņu izgājām pastaigāties uz mežu. Meža ceļa malā atradās lielas izraktas bedres, no kurām kādreiz ņemti māli. Bedres dziļumā mirgoja mazs kārdinošs ledutiņš. Lauma neizturēja, nepaklausīja brīdinājumam un devās paslidināties. Ledutiņš bija vēl pārāk plāns un ielūza. Lāmiņa izrādījās dziļāka kā bija domāts. Lauma pamatīgi samērcēja kājas un tas nemaz vairs nebija jocīgi. Kūleņu, kūleņiem skrējām uz mājām, cik ātri vien varēdami.
Šad tad kopā ar pieaugušajiem gājām ciemos uz
skaitīju par neglābjami, neizdevušos muļķi. Šīs domas mani vajāja ilgus gadus. Sirgu ar neticību sev. Varbūt pat visu mūžu. Ieguvusi esmu to, ka ar lielo māsu palikām visu mūžu kopā, kā divi kopā sajūgti darba zirgi. Mūsu ceļi reti kad sadalījās.
Saule beidzot griezās uz pavasara pusi. Pirmais skolas gads gandrīz pavadīts. Kādu nakti es sapņoju briesmīgu sapni. No birzes mājas priekšā nāca gara melnās drēbēs tērpusies sieva, pār krūtīm saliktās rokās nesdama paceltu baltu krustu. Es zināju, ka viņa nāca pēc manis. Kliegdama pamodos. Māmuļa nekādi mani nevarēja nomierināt. Nesa padzerties, mierināja. Drīz pēc tam savainoju roku ar tintainu spalvu. Roka aptūka, cēlās augsta temperatūra. Māte pārbijās - asins saindēšanās. Mani steidzīgi aizveda uz slimnīcu. Pirkstu ātri izārstēja, tur izrādījās nebija nekas bīstams. Bet to gadu ļoti plosījās skarlatīna - kā toreiz teica šarlaks, paņemdams līdzi daža laba bērna dzīvību. Biju dabūjusi šarlaku. Sākās briesmīgas garas slimības dienas. Brālis ar māsu šo pašu kaiti izslimoja mājās. Viņiem negāja tik grūti kā man. Es par savu dzīvību dabūju krietni pacīnīties. Vismaz man tā vēlāk tika stāstīts. Es pati to murgos gulēdama nemanīju. Māte pielūdza ārstu, lai atļauju tantiņai sēdēt pie manis. Man viss bija vienaldzīgs. Viena kakla puse stipri aptūka. Divas reizes operēja. Kaklā palika divas rētas, par piemiņu no šī laika. Nezinu cik ilgi nomocījos. Kādu rītu atmostoties ieraudzīju saulainu pavasara dienu laukā. Izdzērusi savu un tantiņas kafijas krūzi, es sāku atveseļoties. Nāve tuvu bija pagājusi garām man jau trešo reizi.
Pirmo reizi tā mani ļoti nopietni uzlūkojusi dažu mēnešu vecumā, kad esot ļoti smagi slimojusi ar vēdera sāpēm. Toreiz nolēmuši mani ātrāk nokrustīt, lai bērns nenomirst nekristīts. Kristības notikušas tur pat mājās, jo slimo bērnu uz baznīcu baidījušies vest. Uz manām kristībām, mans krusttēvs, mātes brālis, Jāņonkulis atvedis ļoti labas zāles. Tās iedzerdama jau kristību vakarā palikusi pavisam žirgta un no-
kristīta sākusi ļoti labi gulēt un ātri vien atveseļojusies.
Tāpat šoreiz es pārnācu mājās smaidīga un priecīga, neko nebēdādama par rētām savā kaklā. Man jau tika stāstīts, ka neviens neesot cerējis mani mājās vairs sagaidīt.
Skolā es vairs netiku, jo sākās jau vasara, kad nokļuvu mājās. Slimnīcā nogulēju ļoti ilgi. Uz slimnīcu māmuļa atnesa divas ļoti skaistas grāmatas. Biezāko "Laimīgie Jāņi," tantiņa man lasīja priekšā. Plānāko brīžiem burtoju pati. Tā kļuva mana mīļākā bērnības grāmata "Saulainais pagalms." Visi zēna Jāņuka piedzīvojumi un stāsti tur, man likās tik pazīstami, saprotami, it kā pašas pieredzēti. Kādreiz māmuļa atnesa "Atpūtas," ar krāsainām Hildas Vīkas un citu mākslinieku gleznu reprodukcijām. Tad vēl skaistās Birzgaļa tautu dziesmu humoristiskās ilustrācijas. Sāku šo to no žurnāla nozīmēt. Ļoti iepatikās zīmēt.
Kad atgriezusies mājās no slimošanas, sākās arvien nopietnākas ganu gaitas. Bullēns likvidēts, tas vairs neapdraudēja. No rītiem bieži pažēloja tantiņa. Arī pērkona lietum tuvojoties, brezenta maisu uz galvas uzlikusi, nāca mūsu žēlotāja tantiņa.
Ganījām visi trīs. Īstais pienākums gan vairāk tas bija Laumai un man. Brālis pret šo pienākumu izturējās diezgan pavirši, bieži, kad tam apnika, aiziedams mājās. Tikai tad atklājās, kādu postu sev uz galvas esam sapelnījuši. Govis, ja pie mums nebija suns, visai maz ņēma vērā. Bajārs par visiem vairāk mīlēja tantiņu. Pie mums viņš turējās tikai saitē piesiets. Bieži spēlējoties, it nejauši, saiti palaidām vaļā. Bajārs tikai to vien bija gaidījis un viņš bez kādiem sirdsapziņas pārmetumiem aizskrēja uz mājām. Lai kā to labinājām, viņš negribēja mūs klausīt. Lielais govju bars pamanīdams, ka suņa nav, palika pavisam nepaklausīgs. Sevišķi grūti klājās karstā bizojamā laikā. Uz pusdienu, kad saule sāka cepināt un savu uzbrukumu sāka lielie dunduri, govis gribēja mājās, kur tās gaidīja pilnas siles ar tur saliktajiem gardumiem. Vajadzēja tikai kādai telei pacelt asti kā signāla
saimniecībām. Pienāca skola un skolas gaitas. Skolotāja pierunāja māti, lai iestājamies pionieros - tā būšot labāk. Neviens mūs neuzskatīšot par valsts ienaidniekiem. Ar nepatiku ļāvāmies apsiet sarkanos kaklautus. Sākās pirmās izlikšanās stundas manā dzīvē. - Klusēt nenodot sevi, ja arī domā savādāk. Skolā no rītiem lūgšana vairs neskanēja. Nu stāstīja, ka Dieva nav. Viss kam svēti biju ticējusi esot tikai māņi. Nekādi to nevarēju pieņemt. Drūmo ziemu nomainīja tāds pats pavasaris. Visur bija dzirdamas runas, tur tas apcietināts, tur tas - atkal cits kaimiņš. Skaļāk un vairāk sākās runas par izvešanu. Visa māja grima šausmīgās nojautās. Pienāca 40 g. jūnija mēnesis. Vācija pieteica Pad. Sav. karu. Pirms atkāpšanās komunistiskā valdība vēl centās apcietināt un izvest sev līdzi vairāk cilvēkus. Kā pēc tam "Vācu laikos" skaitīja humoristiskā dzejolītī "Kad būs visi zemē sisti, kas tik stāv uz melno listi. Paliks čisti komunisti Eh, čekist, davai 
montekristu
!"
Mūsu ģimene droši zināja, ka arī mēs esam uz tās melnās listes. Māte Laumu un brāli aizveda uz kādu mājiņu Umurgas pagastā "Bedrītēm". Tur dzīvoja sieva un vīrs ar kuriem, māte sadraudzējās, kad viņi atnāca govis pirkt. Viņi nopirka Spuldzi, Pērli, Vizbuli. Šeit atceļoja arī melnā kaķenīte Monika. Toreiz es vēl paliku pie mātes. Māte vēlāk stāstīja, ka viņai pārāk grūti bija šķirties no visiem bērniem tā uzreizi. Izdomājusi, ka es esmu švakākā no visiem, ka man visgrūtāk būs bez viņas iztikt, Ja nu lemts iet bojā, tad kopīgi ar pēdējo bērnu.Pa naktīm mājās baidījāmies gulēt. Gājām uz šķūnīti nakšņot. Tas nu gan mūs nemaz nebūtu paglābis, vēlāk uzzinot cik ārkārtīgi pamatīgi tika veikti meklēšanas darbi izsūtamo mājās. Pa dienām māte mani vadāja apkārt pa krūmiem un upmalu. Nosēdinājusi mani upmalas līcītī, pati gāja uz mājām pēc pārtikas un pavērot, kas tur notiek. Es sēdēju klusi kā stirnu bērns uz lielā lakata nosēdināta, mazā, mazā upes ieliekumā, pāris kvadrātmetrus lielā. Šo līcīti no lielā avota līča
atdalīja tikai pāris pēdu plata zemes strēlīte. Kārklu un alkšņu saaugums šeit tik liels, ka no ārpuses neko nevarēja saredzēt. Tik reizi pamanīju basas kājas, kuras devās uz avotiņu pēc ūdens. Šausmās man aizrāvās elpa, bet tās pagāja garām mani nepamanījušas. Visapkārt burbuļojot plūda upīte, kā vienmēr, kad ganos iedama te ieskatījos. Tikai nu tā izlikās tumša un nemīlīga. Bija ļoti baigi. Baidījos, ko gan es darīšu ja māte vairs neatnāks pie manis. - Viņa atnāca. Bija pārdomājusi, ka tā tas nevar turpināties un aizveda mani tur pat, kur slēpās Lauma ar brāli. "Bedrītēs" nodzīvojām kādas pāris nedēļas. Iedzīvojāmies tīri labi. Tikai parādoties kādam svešam cilvēkam vajadzēja slēpties.
Pienāca kāda briesmīga pērkona negaisa nakts. Pērkona grāvieni jaucās ar šāvienu trokšņiem Limbažos. Nesagaidot vāciešus tur bija sākuši darboties paši latvieši. Neesmu pētījusi vēsturi šai naktij, bet liekas par to, ka mūsu pagastā un visā apkaimē nenotika izvešanas jāpateicas tieši tiem latviešu karavīriem, kuri guļ apglabāti Limbažu baznīcas dārzā. Iespējams kļūdos un tie ir citi. Izpildkomitejas vīri, arī mūsu pagastā, izmisīgi bija gaidījuši, kad tiks padotas mašīnas akcijas uzsākšanai, cilvēku salasīšanai pa mājām. Tā arī nesagaidījuši šos rīkojumus, jo karavīri uzbrukuši negaidīti Limbažu izpildkomitejai un tā nekādus rīkojumus nevarējusi izdot. Pagasta varas vīri paši nebija paspējuši evakuēties. Valdībām mainoties, viņus medīja atkal citādi domājošie. Krievi bija padzīti.
Kādā rītā, basām kājām, šķērsojot Vēžupīti, kā pīlēni pa meldriem pīdamies atgriezāmies mājās.
Labu laiku domāju, vai turpināt rakstīt. Neskatoties uz visām slimībām, pērieniem un dažādām skolas grūtībām - bezrūpīgākais, gaišākais laiks manā dzīvē bija pagājis. Noslēdzās 40 g. man palika desmit gadu. Bija sācies melns, izlikšanās, baiļu un nemiera laiks, kuru brīžiem pat grūti atcerēties un uzrakstīt.
Kad kara troksnis aizskanēja tālāk rudenī atkal sākās
Tik skaistu lelli biju redzējusi tikai no tālienes, Hanzenu j.kdz veikala logā. Ar aizrautu elpu kādreiz uz to biju skatījusies. Nu tā piederēja man. Bezgala dzīva un jauka bija viņas sārtā sejiņa, uzgleznotās zilās acis. Tās izskatījās kā dzīvas. Viņa skatoties izlikās, ka viņa visu saprot, tikai nekā nesaka. Lelli nosaucām par Vēsmu.
Biju tik vārga, pat kājās pieceļoties jau tirpa papēži. Dakteris ieteica man nesauļoties saulē, varot attīstīties tuberkuloze. Māmuļa pagalmā no palagiem iztaisīja telti. Lauma ar brāli staigāja apkārt. Es kā nosodītā vārga un nevarīga sēdēju savā teltī.
Bieži vajadzēja braukt uz Limbažiem, pārsiet mugurā vēl nesadzijušo rētu. Ceļš uz turieni veda garām Umurgas kapiem. Ja brauciens ievilkās vēlāk vakarā krēslā, bailēs slēpos aiz māmuļas pleca. Aiz viņas paslēpusies jutos drošāka, kā cālis zem mātes spārna. Lūdzu, lai viņa pasaka, kad būsim kapiem garām, tikai tad izlīdu un atvēru acis.
Par ganiem vairs nebija nekādas runas. Govis ganīja gans. Vēlāk, kad atspirgu un kājas sāka mani nest it paklausīgi, priecīgi skrēju no istabas istabā. Parastais skrējiens no mazās istabiņas, cauri lielajai un ēdamistabai - virtuvē. Māmuļa pat mani nerāja par tādu auļošanu. Laikam viņai bija tāds pats prieks kā man. Kad spēki vēl vairāk pieauga, no mājas trepēm drāzos uz aku pa celiņu, no kalniņa lejā. Slimojot paaugušies mati vējā patīkami plīvoja. Siltā saule, gaisma, jutos kā brīvs putns, kas lido, rokas izplētis kā spārnus.
Ganos to vasaru negāju. Mans pienākums stāvēt aiz ēžām ar stibiņu rokās un atgaiņāt kādu negantnieci, lai neiespiežas šaurajā ejā starp sienu un silēm. No šī darba mazliet baidījos. Govis tik trauksmaini skrēja iekšā pa kūts durvīm, cita citu grūstīdamas, lai tik ātrāk nokļūtu pie silēs noliktiem gardumiem. Vajadzēja uzmanīt, lai kāda bezkauņa neiekluptu otras vietā, izēzdama citai domātos labumus.
Kad govis izgāja laukā no kūts tur valdīja liela cūcība, vai govība. Tad viss bija jāsaved kārtībā. Kad visi aizgāja pusdienas laikā atpūtā, mēs aizgājām uz kūti,
iztīrījām govju siles, no stāvvietu dēļiem nobīdījām mēslus grāvītī, izkaisījām visu ar zāģu skaidām. Pirmo reizi , kad tantiņa pamanīja mūsu darbu, tā ļoti brīnījās, jo par pienākumu šis darbs nebija mums uzlikts. Tieši tādēļ darba prieks auga un mēs to centāmies padarīt biežāk. Basām kājām plakšķinājām pa vircas un mēslu izmirkušajiem dēļiem, kas notīrīti mirdzēja pavisam rozā.
Māmuļa pa vasaru centās mūs norūdīt. Nopirka mums ļoti skaistus strīpainus peldkostīmus, lai mēs tādi staigātu un sauļotos. Uz upi vieniem pašiem aizliedza iet. Tur gājām kopā ar saimes puišiem vai meitām ar tantiņu vai mammu. Zem dārza purviņa pļavā, pēc pērkona lietus gāzēm, dažās vietās izveidojās peļķes, kā mazi ezeriņi. Tādi saradās kādi trīs, cits dziļāks, cits seklāks. Pusdienas laikā devāmies tur. Saulē sasiluši tie tā vien aicināja, ne tikai pabradāties, bet arī papeldēties. Nometām skaistos peldkostīmus, lai nesasmērējās un laidāmies peldus. Siens jau bija nopļauts un sakrauts zārdos. Peldbaseina dibenā asais pļavas grīslis pavisam košs un zaļš līgojās zem ūdens. Ūdenī izmircis tas izlikās pavisam mīksts un maigs. Bez kādas šaubīšanās metāmies peldus. Krāvām cits citam uz muguras siltās saulē sasilušās dūņas, spēlējām kuģus, kuri pārvadā kravas no vienas peļķes malas uz otru. Jauko rotaļu pārtrauca pēkšņi pļavas malā parādījusies kaimiņiene 
Nannija
. Šausmās ielīdām visdziļākā bedres dziļumā, ka galvas vien laukā no ūdens. 
Nannija
 mūs laipni uzrunāja, lai dodoties viņai līdz uz mājām. Tā gāja kārtējo reizi uz mūsu mājām paciemoties. Kaunējāmies par savu kailumu. Tupējām ūdenī un laukā kāpt neuzdrīkstējāmies. Ar šausmām gaidījām, lai tik viņa ātrāk aizietu. Kad beidzot tā aizgāja un atradās pietiekoši tālu no mums, steigšus izlīdām no peļķes. Apģērbām aiz zārda saulē noliktos peldkostīmus un skrējām uz mājām. Negaidītas šausmas sākās vakarā. Mūsu vēderi šļūcot pa aso pļavas zāli bija sagriezušies vienos pušumos un skrambās. Ūdenī to nemaz nepamanījām. Viss ķermenis briesmīgi sūrstēja un
krietni vien vēlāk. Toreiz vēl bijām labi kaimiņi, lai nu ko katris varbūt domāja sirds dziļumos.
"Rīmeru" mājās es savā bērnībā nekad nebiju iegājusi, negadījās. "Rīmeru" meitas kādreiz tāpat atnāca ciemos. Tantiņa pa jokam tām lika kārtis. Vai nu piepildījās, vai nē, kas to lai zina, bet viņas kādreiz mīlēja atnākt.
Vienu gadu pie mums bieži bija pasākusi atnākt poļu meita Marīna no "Upmaļu Pennām." Sevišķi viņu iemīlēja brālis. Būdams pavisam mazs vīriņš, ārkārtīgi mīlēja grāmatas. No agra rīta atmostoties , kad māte tam jautāja: "ko tu gribētu dēliņ?" Atbilde noteikti skanēja: "Es gribu medu un mazu grāmatiņu!" Nebija toreiz mums nekādas bilžu grāmatas. Marīna, lai izpatiktu savam mazajam draugam, atnesa tam kādu vecu kalendāru. Brālim tas sagādāja lielu prieku.
Kādreiz, kad visi mazā istabiņā gulēja dienasvidu, brāļuks uzkāpa uz krēsla piestiepdamies pie telefona, kurš karājās pie sienas, un piezvanīja. Lai varētu sarunāties vispirms zvans atskanēja telefona centrālē, tur vajadzēja pateikt numuru kāds nepieciešams ar ko savienot. Brālis šo kārtību nezināja. Zināja tikai savu karsto vēlmi pēc grāmatām. Centrālei tā arī paziņoja "Lūdzu, vai Marīna mājās. Pasakiet, lai viņa atnes man kādu jaunu 
kadelenu
!" Savu pateicis, nolicis trubiņu. Nepaspēja vēl nokāpt no krēsla, kad no centrāles atskanējis zvans. Brāļuks kā bumba izbijies novēlies zemē. Izdzirdis zvanu tēvs pienāca pie telefona, tur viss noskaidrojās, kādus rīkojumus nodevis jaunais "Selkuļu" saimnieks.
Tālāk "
Krocas
." Šīs mājas apvija kaut kas tumšs un drūms. Kādā pavasara rītā šeit pērkons nospēris saimnieka meitu. Otra meita pakārusies negribēdama, ka brālis precas ar kaimiņu "Rīmeru" meitu. Brālis tomēr palika kopā ar šo meitu un tika no mājām izraidīts. Arī pēdējā meita, kura vēl dzīvoja pie vecākiem mājās, nevarēja vīru paņemt pēc viņu prāta. Viņa izvēlējās mājas puisi un atkal tika
izraidīta. Vecajā mājā ar salmu jumtu dzīvoja vieni vecie saimnieki. Veca, īgna, resna saimniece un sirms, garš onkulis. Skumjš liktenis tinās ap šo veco māju, tik pat tumšs kā viņu vecās mājas melnais priekšķēķis, kur pagadījās man reiz iekļūt. Vēlāk šais mājās saimniekot ieradās vēl pēdējais labais dēls, kurš dzīvoja Rīgā, ar savu sievu un meitu. Viņam arī palika tas gods, jo vecais saimnieks bija paspējis nomirt, aizbraukt izsūtījumā uz Krieviju.
Diezgan liela draudzība māmuļu saistīja ar "
Koluskulku
" ļaudīm. Tur bieži gājām ciemos. Visvairāk kopīgi ar mammu. Kādreiz gadījās, ka rudenī ar apsveikumu uz Vilmām, palaida tikai mūs bērnus. Reiz gadījās tāds dīvains notikums. Pirmo reizi mūžā Vilma mūs piedzirdināja ar savu mājās raudzēto vīnu. Nekā ļauna nenojauzdami dzērām saldo, sārto dzērienu. No kalna lejā, mājās ejot jutāmies ārkārtīgi priecīgi klaigājām grūstījāmies. Mājās pārnākot šis savādais prieks vēl nebija izgājis no galviņām. Māte uz kaimiņieni ļoti pukojās. Bāra arī mūs.
"
Usu
 mājas" - aiz birzs, kuras tagad pavisam nojauktas. Šis saimnieks bieži ciemojās mūsu mājās pie tēva. Tas bija savāds cilvēks. Viņa prāts un vēlmes sniedzās tālāk kā citiem apkārtnes saimniekiem. Ar tēvu viņš bieži mūsu ēdamistabā apspriedās gan par politiku, gan visādiem saimnieciskiem jauninājumiem. "
Usās
," nezinu vai pašās pirmajās mūsu pusē, tika uz kūts jumta uzstādīts vēja rotors. Liels rats, kas griežoties vējā viņa saimniecību apgādāja ar elektrību. Saimniecība nebija liela, tikai dažas govis, bet tās dzēra no automātiskās dzirdinātavas. Mājās dega arī elektrība. Tēvs arī sapņoja par tādu iekārtu un kaut ko tādu vēlējās iekārtot arī pie mums. Viņš kādu dienu posās apskatīt visus tos jaukumus. Mēs visi trīs gājām līdzi. Ritenis uz kūts jumta griezās lieliski. Elektrības lampiņas gan man neizlikās neko spožākas kā mūsu lielā lampa.
Mātei bieži svētdienās patika iziet cauri mežam
tās tika sagrautas. Tur piebraucām vēl vēlā pēcpusdienā. Saulainas priecīgas tās mūs sagaidīja un pavadīja ceļā. Satumsa un vienmuļie meži mani ieaijāja miegā. Rīgā iebraucot biju galīgi samiegojusies. Pārnakšņojām pie onkuļa un otrā rītā nokļuvu slimnīcā. Māte aizbrauca uz mājām. Sākās vienmuļas skumjas dienas. Šoreiz man nebija nemaz grūti. Istabiņā atradās arī citas meitenes. Skumjas pārņēma vienīgi skatoties pa logu laukā, kur vēl tik silti spīdēja vasaras saule. Laukos pļāva labību, veda to šķūņos, es visur tur nevarēju piedalīties. Drīz tiku atlaista mājās. Projām braucot māmuļa mani aizveda paskatīties goda sardzes maiņu pie brīvības pieminekļa. Šo sardzes maiņu vienmēr klausījāmies mājās pa radio. Ar savu varenību apbūra lieliskā pieminēkļa statuja ar savām mirdzošajām trīs zvaigznēm, kuras augstu izslējās zilajās debesīs. Līdz sirds dziļumiem aizgrābta raudzījos uz staltajiem karavīriem, soļošanu, mūziku. Pa radio klausīdamās nekad nevarēju iedomāties, cik sajūsmināta jutīšos to skatīdamās. Šis mirklis pie pieminekļa atsvēra visu skumjo slimnīcā pavadīto laiku.
Šoreiz mājās sagaidīja pavisam kas negaidīts. Slimnīcā gulēdama nemaz nebiju dzirdējusi, kādas briesmas vēlās lēnām uz manu "Saulaino pagalmu". -Vasaras puisis Harijs, baltvācietis ātrāk aizbraucis uz Rīgu, jo Vācija izsauc savējos izbraukt uz Vāciju. Tēvs ar saviem draudzīgajiem kaimiņiem bieži drūmām sejām sēdēja ēdamistabā un sarunājās. Klausījāmies kādus gadus atpakaļ nopirkto radio. Kādreiz tas bija sagādājis tādus priekus ar saviem raidījumiem bērniem svētdienas rītos. Vakaros visi kopīgi klausījāmies lugu pārraides. Tagad tas nesa arvien drūmākas vēstis. Krievu armija ienāca Latvijā - dibināt bāzes. Uz Latvijas robežas nošauti robežsargi. Dažreiz tēvs, kurš saprata vācu valodu, klausījās Vācijas vadoņa Hitlera rejošo balsi. Daugavpilī dziesmu svētki, klausāmies tos. Mūsu prezidents Ulmanis vēlāk saka savu pēdējo runu. Es savā sirdī biju liela patriote. Ar sajūsmu mūsu skolas
lasāmā grāmatā lasīju stāstus par mūsu brīvības cīņu karavīru drošsirdību. Ar lepnumu klausījos Latvijas himnu, skatījos uz sarkanbalto karogu. Ar ilgošanos gaidīju, kad varēšu iestāties mazpulkos. Lauma vienu gadu paspēja būt mazpulcēns, bet mani neuzņēma, par jaunu. Tiku ieskaitīta "susuriņos", bet tas man nemaz nelikās pagodinoši. - Vienmēr ceļa malā ganīdama govis ar ilgām skatījos, vai uz mūsu ceļa neparādīsies pelēka mašīna, stāstīja ka tādā braucot Ulmanis. Dažreiz viņš apstājoties ceļa malā un pat parunājoties ar ganiņu, iedodot pat konfektes. Es tā ilgojos viņu satikt, kādreiz redzēt. Tēvs ar māti arī viņu cienīja. Un nu Ulmanis atkāpās. Lielās skumjās klausījāmies viņa runu. Arvien skumjāks, drūmāks palika tuvinieku vaigs. Gatavojās jaunās iekārtas vēlēšanām. Mūsējie atcerējās pasaules kara laikus un lielinieku valdīšanu. Nevienam nekas labs nebija par tiem ko teikt. Visur dzirdamas runas, kurš nevēlēs tiks apcietināts, vai vēl ļaunāk nošauts. Runas izplatījās bez radio, no mutes mutē, neticami ātri. - Arī no mūsu mājām vēlēšanu dienā visi taisījāmies uz vēlēšanām. Šīs dienas rītā klausījāmies radio un pēkšņi noslēdzās visas runas par vēlēšanām un sāka skanēt korālis "Gaidi mana dvēsle uz Dievu vien." Visiem mums saskrēja asaras acīs. Kaut kur vēl atradās cilvēks, kurš šai drūmajā brīdī bija uzdrīkstējies riskēt, lai dotu tautai vēl garīgu spēku. Nekas cits vairs nebija uz ko paļauties, tikai Dieva palīgs un paša izveicība.
Visi nobalsoja par brīvprātīgu iestāšanos Padomju Savienībā. Latvija padevās bez cīņas it kā labprātīgi.
Vēlēšanu dienā brālēns Kārlis no "Rātēm," piedzēries, piegājis pie karoga pagastmājā un nolaidis to pusmastā. Teikdams, ka Latvijai šī ir sēru diena un karogam jāstāv pusmastā. Turpat viņu apcietināja. Viņš pazuda bez vēsts uz visiem laikiem.
Strauji samazinājās ganāmpulks, jo zināms bija, ka "kulakiem", lielsaimniekiem zemi atņems. Pārdeva pat mūsu barvedi, visu mīluli, skaisto, lepno Palmu. Viņas vietu ieņēma tās metas. Izpārdeva jaunos zirgus, kurus tēvs audzināja ar nodomu pārdot, kad vajadzēs sākt būvniecības darbus.
Pavasarī sākās zemes dalīšana, atsavināšana lielajām
trīs daļās. Es stipri sekoju, lai šis darbs tiktu kārtīgi padarīts. Pēc tam apmierinātas devāmies mājup ceļā.
Nesamie dažreiz gadījās diezgan smagi. Ceļš uz mājām nemaz nebija tik īss. Mājās sūdzējāmies, ka mums grūti nest. Tēvs pamācīja, ka sainītim apkārt apšūtai aukliņai cauri vajagot izmaukt kociņu, tad paņemto to katrai savā pusē, būšot vieglāk nest. Skaistas, saulainas dienas priekšpusdienā mūs sūtīja atnest siļķes. Priecīgas devāmies ceļā, nemaz nenojauzdams, kas mūs sagaida. Siļķes tika iepakotas parastā iepakojuma papīrā. Drīzi vien sajutām, ka aukliņa briesmīgi griezās rokās. Paka kļuvusi nepatīkama un mitra, smērēja mūsu skaistās kleitiņas. Atcerējāmies tēva doto padomu. Sadabūjām krietni pagaru koku aizlikām aiz auklas cilpām un nu tā lieta gāja pavisam citādāk - labāk. Priecādamies par savu attapību, soļojām tālāk. Nu tiešām bija viegli nest un jo tālāk, jo vieglāk. Atskatījāmies, ak šausmas. Ietinamā papīrā izplīsis caurums un siļķes pa to kritušas laukā, tāpēc mums palicis vieglāk un vieglāk. Paskrējām atpakaļ, salasījām izbirušās. Nolikām nelaimīgās siļķes kaudzē zemē. Ko darīt? Siļķes mājās jādabū. Nevar taču atstāt uz ceļa. Uzmaukušas savas skaistās somas uz elkoņiem, ķērāmies pie darba. Saņēmām siļķu, cik nu katra spējām rokās un stiepām kādu gabaliņu. Nolikām tās zālītē. Gājām atpakaļ, sastiepām pārējās un nolikām blakus visas kaudzītē - Tā bez gala. Palēnām noraudājušās virzījāmies uz priekšu. Siļķu diezgan daudz, laiks gāja ātri. Gludenās astes šļuka laukā no mazajām rokām. Cīnījāmies varonīgi, kā nu varēdamas. Par skaistajām rozā kleitām vairs laika nebija domāt. Galvenais kā dabūt siļķes mājās? Bija pagājis pusdienas laiks. Māmuļa sākusi satraukties, kas noticis ar bērniem? Zvanījusi uz veikalu, bērni izgājuši jau sen. - Beidzot māmuļa pamana savas skaistules iznākot no meža takas. Ak, tu palaidnes, iet, iet noliecās, iet atpakaļ, atkal noliecās. Un tā bez gala. Nu kā tad, lasa akmentiņus. Vai puķes, kas viņām daļa, ka mājās visi satraukušies par bērniem. Pretim atnāca tēvs. Redzēdams mūsu
postu, aizsūtīja mūs pēc groziņa. Tad mūsu siļķes laimīgas nokļuva mājās. Kādas tās izskatījās un kādas mēs pašas, var tikai padomāt.
Aiz "Kokiņiem" tālāk ēnainas gatves galā stāvēja "Veckokiņu" mājas. Šīs mājas vēl tagad tur redzamas, tikai tās saimnieki mainījušies. Toreiz tur dzīvoja divas vecas sievietes, saimnieces, vai arī saimniece ar savu prātā pajukušo māsu. Arī viņām garām nepagāja ceļojums uz plašo Krievzemi. Saimniece Ottīlija prata šūt apģērbus un mēs tur kopīgi ar mammu gājām uzšūt jaunas kleitas visām "dāmām", lielāko tiesu no mājās austās vadmalas.
Šeit bija vecas, zemas, krēslainas istabas ar ceriņu vai jasmīnu krūmu noēnotiem logiem. Vienīgi interesanti bija daudzie modes žurnāli, kurus tad šķirstījām izvēloties modeļus.
Garāks ceļš iznāca uz "Roperbeķiem" pēc sviesta. Toreiz tur veda nodot pienu un turpat varējām saņemt sviestu un krējumu, ja saimniecībā ievajadzējās. Tur arī gājām tikai mēs abas ar Laumu. Brālis bija vēl pārāk mazs un šais gājienos vēl nepiedalījās. Mums iedeva groziņu, kur ielikt 2 kg. sviestu. Pa pļavmalas taciņu, gar pagastmāju cauri mežam to nesām mājās. Bija skaists vasaras rīts. Kārtējo reizi gājām pēc sviesta. Mājupceļā nonākušas līdz "Vējkroga" mājas laukiem pamanījām, ka ļaudis iznākuši sienu grābt, tieši pie taciņas, kur garām jāiet mums. Mājās mācīja, ka garām ejot cilvēki jāsveicina, it sevišķi pazīstami kaimiņi. Šos cilvēkus mēs pazinām, tā tad noteikti jāsveicina. Nekādi nevarējām izdomāt, kas īsti šajā gadījumā jāsaka. Kājas ņipri nesa tuvāk šiem cilvēkiem, bet galvā tāds juceklis. Ko darīt, ko teikt? Apsēžamies taciņas malā, lai šo lietu tā pamatīgi apspriestu. Sēžam, sēžam nekādi nevaram vienoties. Ar labdienu it kā būtu par maz. Viņi tak nenāk neviens pretim, bet strādā ceļmalā. Tādos gadījumos saka ko citu, bet ko īsti? - "Dievs svētī!" vai "Dievspalīdz!" - Gudrojām gan šā gan tā. Karstajā saulē sviests groziņā kūst tik ātri. Jāceļās vien un jāiet bija, neko darīt. Beidzot
uz "
Mazmelkām
". Šī mājiņa tagad ir pazudusi no zemes virsas. Ar 
Mazmelku
 saimnieci māte bieži apspriedās par audeklu vilkšanu. Dažreiz šeit mums noauda ko, jo mūsmājās neatlika tik daudz laika tādam darbam. Šeit prata vienmēr izaudzināt skaistus sīpolus, kurus māte iegādājās mūsu vajadzībām. "
Mazmelku
" patumšajā 
rudeņos
 vienmēr karājās ka krelles dzeltenas, spožas sīpolu virtnes un vaiņagi. Viņu virtuvē vienmēr dziedāja circeņi. Dažreiz pat veseliem koriem. Rudeņos vai pavasaros, kad laukos sienāžu dziesmas bija apklusušas, tas izklausījās ļoti jauki un mājīgi. Es izteicu domu, mūsmājās arī tādus vajadzētu ieviest. Būtu jautrāka dzīvošana. Tantiņa šausmās acis vien ieplēta un teica, ka paldies Dievam, ja tādu pie mums neesot.
Mazmelku
 saimniecei bija mazs puisēns Verners. Kamēr māmuļa ar kaimiņieni apsprieda lietišķas lietas, mēs mazie varējām spēlēties ar mazo puisēnu. Kādu dienu aizgājuši ciemos puišelīti vairs nesatikām. Lielie cilvēki visi bijuši aizgājuši uz pļavu sienu grābt. Mazais Verners palicis mājās guļot dienas vidu. Viņš piecēlies ātrāk un devies visus meklēt. Ceļā nonācis pie mazā dīķīša laipas. Sācis spēlēties, iekritis un noslīcis. Tas bija briesmīgi. Silta, saulaina diena. Nāca pērkona negaiss. Mazais puisēns gulēja jau iezārkots šķūnītī. Mana saprašana pilnīgi atsacījās klausīt. Puišelītis ar kuru tik dažas dienas atpakaļ runājām un spēlējāmies nu nepatīkams gulēja zārkā. Pirmo reizi nācās sastapties ar tādām šausmām. Par nāvi bija dzirdēts, bet tik tuvu tā vēl nekad nebija redzēta.
Uz kapiem aizgājām visa ģimene. Es godprātīgi iebēru arī savas trīs smilšu saujas kapā. Vēlāk tik mamma šausminājās, ka kaut kādi tur pieaugušie gandrīz iegrūduši mani kapā. Es to nemaz nepamanīju, bet kad māte tā stāstīja, tad gan palika tā briesmīgi par to tumšo auksto bedri.
Nepagāja nemaz ilgs laiks, kad atkal vajadzēja
iet uz bērēm. - uz "
Laigām
". Ar šo māju mūsu ģimeni saistīja sevišķas attiecības. "
Laigu
" saimnieks bija vecs, sirms, skarbs vīrs, mana tēva viens no vecākiem brāļiem. Savā dzīvē un jaunības gados bijis liels brīvdomātājs. Kā nepaklausīgo dēlu tēvs viņu izslēdzis pat no mantojuma. Tikai pēc tēva nāves mana vecmāmiņa, kura toreiz dzīvoja "Selkuļos" kopīgi ar manu tēvu, iežēlojušies par Teni un no šīs mājas zemes atdalījuši ar otro sievu un meitiņu Irmiņu, kuras māte mirusi viņai vēl mazai esot. Vēl pirms manas dzimšanas arī Irmiņa mirusi ar tuberkulozi. Māte stāstīja, cik cietsirdīgi pamāte izturējusies pret pameitu. Es nemīlēju šo veco, skarbo vīru un to darīt man bija nopietni iemesli. Pirmais, ko no viņa atceros, pavisam nepatīkama sastapšanās. Mūsu virtuvē uz priekšnamu, priekšējo ķēķi bija ļoti augsts slieksnis. Manām kājām krietni vajadzēja piepūlēties, lai apaļo dibenu pārceltu tam pāri. Reiz, kad Teņonkulis ciemojās pie mums un sēdēja virtuvē uz lielā bluķa galda galā kāpdama sāku čīkstēt, ka nevaru pārkāpt. Laikam jau biju pieradusi, ka mani vienmēr kāds pažēloja, palīdzēja. Teņa onkulis to redzēdams noteica: "Nav ko žēlot, uzdod tikai ar pātagu, tad redzēs kā leks!" Ar šausmām uz viņu noskatījos. Atbraukdams ar savu švako baltiņu, viņš vienmēr līdzi nēsāja pātagu. Arī toreiz tā atradās pie viņa sāna pieslieta.
Otrs gadījums, ka dabūju dzirdēt tēva un mātes sarunu, pēc kāda onkuļa apciemojuma. Viņi runāja par mani. Nezinu, vai tie neievēroja manu klātbūtni, vai neuzskatīja to par neko slēpjamu. Teņonkulis esot teicis, manam tēvam, lai atdodot vienu meitu, tas ir mani viņam par audžumeitu, tad savu mājiņu mantojumā viņš atstāšot man. Tēvam pašam taču paliekot vēl viena meita un dēls. Māte nekādi nepiekrita un ļoti dusmojās uz bezkaunīgo veci. Nekādas mantas dēļ viņa savu bērnu netdošot tiem bērnu spīdzinātājiem. Tēvs jau nemaz to neuzstāja. Pēc šīs dzirdētās sarunas, es arvien lielākā nepatikā skatījos uz Teņonkuli. Liela nepatika par šausmas mani pārņēma vienmēr, kad
tomēr vienojāmies par "Dievs palīdz!" Pietiekoši skaļi abas korī to pateikušas steidzīgi devāmies tālāk. Kaimiņi atņēma mūsu novēlējumu. Laikam tak trāpījām pateikt pareizos vārdus. Vēlāk runājoties ar māti, tie stāstījuši par mums. Viņi bija nojautuši mūsu šaubu mirkļus. Bet mēs sēdējām pļavas malā kā mazas sēnītes nemaz nenojausdamas, ka lielie sen par mūsu apjukumu smejās.
Ja mazām esot dienas nemaz neskrēja tik ātri projām, tad paaugoties tās pamazām sāka palikt arvien it kā īsākas. Nemanot bija pienācis skolas laiks. Laumai palika 8 g. man 6 g. Sākās grūtības ar mācīšanos. Kā vienmēr ar Laumu palikām nešķiramas, visos darbos un nedarbos. Lasīšana izrādījās ne nu īsti patīkama, bet to varēja pieciest, kaut kā jau boksterēju. Manā skatījumā, trakākais bija rakstīšana. Ja Lauma tīri veikli veidoja savus burtus, man veicās ļoti smagi. Toreiz rakstīt vajadzēja ar metalla [metāla] spalvu. Vienmēr jāiemērc tintes pudelē, kad tinte uz rakstāmspalvas apžūst. Burti tika pieprasīti daiļi izveidoti ar uzspiedumiem. Es to darīju tik centīgi, ka reiz rakstīdama lielo burtu D, izdūru spalvu cauri lapai. Neatceros vairs vienai, vai vairākām, virspusē atstājot lielu kleksi. Ar rakstīšanas mākslu biju pilnīgā izmisumā. Tā mājās sagatavotas abas ar Laumu devāmies pa ierādīto ceļu cauri mežam, uz vasaras skolu - ābečniekiem. Mazākie skolnieki bija jau aizlaisti brīvdienās.Nekurinātās klasēs nemīlīgi un drēgni, kaut arī ārā spīdēja spoža vasaras saule. Lai klasē nesaltu ar plānajām kleitiņām, māmuļa uz pleciem uzdeva tādus bārkšķainus, puķainus lakatus. Negals sākās ar šiem lakatiem. Lielie zēni mūs raustīja un plucināja aiz tiem, ķircināja. Abas kā mazi eži sarāvušās sargājām savus apsegus. Mājās nākot atkal negals. Skolas laukumā, kuram bija jāiet garām, mūsu muļķotāji atkal mūs pamanīja. Pametuši savu futbola spēli tie pieskrēja, stumdīja, raustīja un teicās mūs nobučot. Nezinu kā veicās Laumai. Mani sagrāba kāds resnīgs zēns ar izdrupušiem zobiem. Kad viņš noliecās pār mani, es tik izmisīgi ieķēros viņa degunā, ka tam asaras saskrēja acīs. Nosaucies: "Ak, kā mazais Priedītis cīnās!", viņš atkapās. Tā godam es izglābos no sava pirmā, bet tik negribētā skūpsta.
Pienāca rudens, īstais skolas laiks. Žēloju pazaudēto brīvību, jo vakaros pārnākot no skolas, nemaz neiznāca vairs laika kaut ko padarīt - tikai mācības. Man ar dzejoļu mācīšanos, pat lasīšanu veicās tīri labi, bet ar to matemātiku negāja spīdoši.
Kādā stundā skolotāja Ligere pasauca pie tāfeles uzrakstīt tādu lielu trijnieku, lai visi redzētu, kā to dara. Ar lielu nopietnību ķēros pie darba izpildīšanas. Nebiju aprēķinājusi tāfeles lielumu. Man iznāca otrādi apgriezts trijnieks, ar nesamērīgi lielu virspusi un mazu apakšējo daļu. - Vienīgo zvaigžņu stundu pirmajā klasē piedzīvoju zīmēšanas stundā. Skolotāja bija novērojusi, ka es labi zīmēju zvēriņus. Viņa pati uzzīmēja uz tāfeles ganīti, kura govis ganot stāv uz akmens un dzied. Mani izsauca, lai uzzīmēju sunīti pie ganītes kājām. Uzzīmēju, bet sunītis iznāca tāds pārāk sīks, maziņš. Tomēr skolotāja atzina to pietiekoši labu un nepārlaboja.
Tumšajos rītos uz skolu mūs pavadīja tantiņa. Tālu jau nebija jāiet, turpat cauri mežam līdz skolas kalniņam. Pusdienās uz māju nācām pašas. Lauma nesa mugursomu ar grāmatām, es tāpat tecēju līdzi. Es visur mājās biju paradusi pakļauties lielajai māsai - tāpat turpināju arī skolā. Es pilnīgi pazaudēju savu personību. Es vienmēr paliku tikai Laumas mazā māsa. Man nebija pat neviena draudzene vienīgi Lauma. Pat uz nelaimīgajiem matemātikas uzdevumiem neklausījos, gan jau Lauma tos zinās. Kad kādreiz man mājās pajautāja, kas uzdots, es nezināju. Kad skolotāja kaut ko stāstīja vai skaidroja, es mierīgi klusu sēdēju raudzīdamās pa logu laukā. Dārzā rudens vējā locījās saules apspīdētie koki. Pa loga rūti lēkāja kāda muša netikdama ārā. Mierīgi ganījos savā pasaulē. - Gan jau Lauma zinās. Bieži esmu domājusi - Vai bija pareizi mums abām iet vienā klasē? Laumai visur veicās labāk un es sevi pilnīgi
mājām, ganību vidū pie nelielas pļaviņas, zemienes, kur lietus laikā sakrājās ūdens. Uz pusdienas laiku govis tur labprāt sastājās gaidīdamas mājās saukšanu. Es ar brāli sēdējām katris savā mazajā kārkliņā. Izdomājām, ka esam putni zaros, tas nebija grūti iztēloties. Sīkstie kārkliņi, tādi slīpi noauguši labi izturēja mūsu svaru. Tie viegli mūs aijāja vējā šūpodamās. Ērti izlaidušies zaru spīlēs, tur pavadījām jaukus brīžus.
Brālis sadraudzējās ar Laigu ganu zēnu osi, kurš savas govis bieži izdzina birzes malā. Es parasti dusmojos uz brāli, ka tas atstāj visu ganīšanu tikai manā ziņā. Kādreiz Osis lūdzis, lai arī mani pasaucot paciemoties. Aizgāju izdevīgā brīdī, kad govis mierīgi ganījās. Osis man iedeva paša no koka izgrieztu mašīnīti - smago ar visu gruzavika kasti un maziem no zariem pieliktiem ratiņiem. Tā esot viņa labākā mašīnīte ko izdevies izgriezt. Samulsusi to saņēmu. Nezinu, vai pat paldies pateicu. Klusībā pat drusku tā kā priecājos, ka viņš manis dēļ tā pūlējies. Visu dienu to nēsāju saujā un jakas kabatā. Pat pievakarē Jumpravu slaucot to noliku sev blakus zālē. Tomēr uz to pusi vairāk nekad negāju, ko gan tāds Osis iedomājās no sevis. Mašīnīte drīz pazuda un atmiņas par to uzpeldēja tikai tagad, domājot par savām ganu gaitām.
Reiz rokā man pagadījās laikraksta lapa kurā bija rakstīts un stāstīts pat tēlnieci Līzi Dzeguzi. Līdz tam es lauku bērns nemaz īsti nezināju, ka ir tāda profesija tēlnieks. Sen pašā bērnībā, kaut kādu darīšanu dēļ, ar tantiņu bijām aizgājuši uz skolu, tur studenti no Akadēmijas pa vasaras brīvdienām remontēja telpas. Uz loga bija nolikta liela liela ģipša galva, to izveidojuši bija šie studenti. Galvenais tur bija attēlots kāds vīrs Liepu Andrējs, ļoti interesantu seju, pašķību degunu. Tur viņš kā dzīvs raudzījās visiem pretim. Arī es šo cilvēku pazinu ļoti labi. Tas manī izraisīja lielu izbrīnu kā gan tā var iztaisīt. Nu izlasījusi par tēlnieci Līzi Dzeguzi,
klusībā radās liela vēlēšanās, kaut arī es tā varētu. Jau līdz tam mani vienmēr liela vēlme izgriezt no koka tādu rotaļlietu, kura izskatītos kā dzīva. Klusām no mājas līdzi uz ganiem paņēmu kādu nazi un no dažādiem puļķīšiem centos īstenot savu sapni. Nazītis bija pārāk neveikls smalkiem izgriezumiem. Un vienīgais ieguvums sagriezti pirksti, sagriezta kleitas priekša. Piedevām māmuļas rājiens par sagrieztām drēbēm, par dažkārt pazudušo nazi. Kad vēl gājām uz ganiem kopīgi ar brāli, tad jau dzīve bija interesantāka. Tikai mūsu domas uz tiem mākslas darbiem nekādi nesaskanēja. - Es gribēju izgriezt kādu figūru, kura izskatītos kā dzīva, brālim vairāk gribējās iztaisīt mašīnu, kas pati brauc. Nekāda sadarbība mums neiznāca. Drīz no brāļa kā gana palīdzības atteicos. Labāk man patika palikt vienai. Zīmēju un veidoju smiltīs dažādas sejas un tēlus.
Vienīgais, ko dzīvē savējiem esmu nozagusi - mākslīgā vaska plāksnītes. Tās kā paraudziņus lika bišu rāmīšos. Kara laikā tās ļoti grūti bija dabūt. Tēvs tās ļoti taupīja, ielikdams rāmīti tikai mazu gabaliņu - pārējo darbu visu atstādams bitēm. Tomēr es šad un tad nočiepu šo smaržīgo, dzelteno vaska gabaliņu. Siltajos pirkstos tas brīnišķīgi vijīgi un padevīgi veidoja katru manu iedomu, ko tik nu visu es tad varēju iztaisīt. Papriecājusies par iztaisīto, to atkal sajaucu un sāku visu no gala, kamēr mazais vaska pikucītis kļuva pavisam melns un nepatīkams.
Kopā ar māmuļu bieži pusdienās gājām uz upi plunčāties. Kādā vējainā augusta dienā, man atkal tika par daudz. Sacēlās liela temperatūra, sēdēju gultā un svīdu. Māmuļas pirmā doma, nu bērnam piemetusies tuberkuloze. Nu vairs tā neuzticējās Limbažu ārstiem. Mēs braucām uz Rīgu. Pirmais brauciens ar vilcienu neizvērtās visai skaists. Nogurusi ilgi skatījos aiz loga skrejošās stacijās, mājās, mežos un laukos. Vienīgi kā brīnums prātā palika Lilastes un Saulkrastu stacijās, skaistas gaišas celtnes. Žēl, ka kara laikā
ka vienalga esmu piemuļķota.
Šī loga palodze palikusi vismīļākā atmiņā. No šejienes varēja pārskatīt visu pagalmu. Redzēt varēja visu, ko darīja mājinieki pagalmā, kas aizbrauca garām pa ceļu. Visbiežāk pie šī loga soļi apstājās, kad vakaros gaidījām māti vai tēvu atgriežamies no Limbažiem, vai kādas citas vietas. Dažreiz līdz vēlai tumsai, snīpus piespieduši loga rūtij, vērojām tik tikko samanāmo ceļa baltumu melnējošā meža malā, vai neparādīsies mūsu pazīstamais braucējs. To pamanījuši spiegdami un kliegdami metāmies ziņot priecīgo vēsti tantiņai vai kādam citam kurš pagadījās tuvumā.
Sevišķi mirdzoši prātā palikuši Lieldienu rīti arī Pūpolu svētdienas. Atveros acis, pavasara rīta saule tik spoži iespīdēja pa logu istabā. Uz mazā galdiņa, ar baltu galdautu apklātā, parastā stikla burkā, mirdzoši dzidrā ūdenī, ielikti pūpoli. Paplaukuši mazliet rožaini, smaržojoši pēc pavasara. Mēs izlikāmies, ka guļam. Ienāca tantiņa ar pūpoliem rokās. Norāva segu un sāka mūs maigi pērt: "Apaļš kā pūpols, vesels kā pūpols!" Bija mazliet baisi, ka nu tantiņa neiesit stiprāk. Smiekli, prieks, bija noticis kas skaists. Pēc tam sekoja klusā nedēļa, kad nedrīkstēja daudz klaigāt, smieties. Bet tad jau atkal Lieldienu rīts ar krāsotām olām, pīrāgiem. Šūpoles mūsu mājās nekāra. Katrās Lieldienās bērnus apdāvināja ar šokolādes figūriņām. Tās parasti atnesa Lieldienu zaķis. Svētku rītos, kad atmodāmies, tās parasti jau stāvēja uz galda - kāda nu katrreiz katram. Brālim tā parasti ātri izkusa karstajās saujās. Es ar Laumu ilgi ar tām rotaļājāmies - līdz apēdām. Lieldienu rītos centāmies agrāk atvērt acis, gaidot zaķi ar brīnumiem. Nevarējām vien izprast kā tas var iekļūt mūsu istabā - līdz beidzot izpratām. - Kādā rītā sadzirdot, klusu čabināšanos otrā istabā, klusu abas ar Laumu piecēlāmies un pielīdām pie istabas durvīm, kuras veda uz lielo istabu. Tēvs un māte ceļos nometušies abi kaut ko bubināja un darbojās, uzstādīdami mūsu
Lieldienas rīta pārsteigumu. Ātri metāmies atpakaļ gultā, izlikdamies, ka guļam. Un tad jau arī nāca māte ar tēvu mūs modināt. Skrējām skatīties uz otru istabu. Uz tās, balti izberztās grīdas, saules zaķīšu mirdzumā, šūpojās mazas moru meitenes no šokolādes. Tēvs no žagariem tām bija iztaisījis šūpoles un, nākot mūs modināt, tās iešūpojis.
Reiz pavasara rītā, mums vēl guļot pie sienas bija piekārta jauna sienas sega "Mazā sirmā kumeliņā, jāj pa ceļu pasaciņa." - Uz audekla uzgleznota meitene ar zeltainiem matiem, uz sirma zirga ar zelta pātadziņu rokās. Viņa steidzās projām uz savu pasaku zemi, rīta saulei austot pie apvāršņa. Saule, meitenes mati mirdzēja tik spoži nu gandrīz kā cukurola. Tā vien gribējās piešaut pirkstu un palaizīt. Zālē mirdzēja rīta rasa, mazi krāsaini stikla gabaliņi. Paklājs bija tik skaists, ka nemaz negribējās augšā celties, bet gan visu dienu gulēt un skatīties uz šo brīnišķīgo sienas segu. Tagad visi teiktu: "Cik muļķīgi!" Toreiz "Tas bija tik skaisti!" Es skatījos ne tikai uz daiļo meiteni, bet vēroju arī sirmo zirgu - Tāds lepns un jauks. Varbūt tas palika mans pirmais iedvesmes avots, jo arī man ļoti iegribējās uzzīmēt tik pat skaistu zirgu, tik pat jauku bildi kā Hanzenu jaunkundzes Limbažos to bija izdarījušas, no kurām māte šo krāšņumu nopirkusi.
Šad tad mūsu mājās atbrauca ciemiņi. Reiz ciemos atbrauca mūsu brālēns Ēriks. Kā ciemkukuli viņš atveda mazu baltu pelīti ar diega astīti, tāda gludena, jauka, balta. Lauma šo pelīti ielika vates midziņā un uzlika uz mūsu mīļā baltā mūrīša, pašā siltākā kaktiņā. Devāmies citur padarboties ar citām lietām. Pēc laiciņa, kad gribējām paskatīties, ko dara mūsu pelīte, tā bija pazudusi. Pāri palicis tik mazs izplūdis, tauku pleķītis un astīte mūrīša stūrī. Izrādās šī pelīte, bijusi taisīta no stearīna kā Ziemas svētku svecīte nevarēja izturēt
karogu, ka jāskrien, kad viss ganāmpulks kā negudrs, satrakojies un nevadāms sāka joņot, zemi dipinādams. Tādos gadījumos vajadzēja lielu dūšu stāties pretim šim trakojošam baram, lai tikai to savaldītu un neaizlaistu mājās. Tās būtu vislielākās briesmas, ja viss pūlis iebruktu kūtī, cita citu badīdamas, vai vēl ļaunāk, sakņu dārzā tur pat pie kūts.
Aiz pirts dīķītī, kamēr tur turējās ūdens, govis labprāt saskrēja. Stāvēja kalmēs astes vicinādamas. Dīķītim izžūstot, tās auļoja uz upi, bet tur katrreiz tās nevarēja laist. Bija ļoti jāzin, vai "Krocas" govis ir aizgājušas no rīta garām uz savām meža ganībām, vai nē. Govju dzirdināšanas vietā atradās tilts pār upi uz "Kroču" mājām. Par to tad mājās pusdienās gāja arī viņu govis. Govis saskrienoties ar svešu ganāmpulku, briesmīgi badās. Tā kā amats diezgan atbildīgs. Vislielākās briesmas draudēja no lielā auna. -
Tēva māsa, Laumas krustmāte, iepriekšējā rudenī atsūtīja visiem trim dāvanā divas aitas un aunu. Maiju - Laumai, Mīci - man un aunu brālim. Nezinu kāpēc šo aunu iesaucām par Krauli. Tā sauca pagastā kādas mājas un tā saimnieku. Auns bija izaudzis varen liels ar diženiem, skaistiem ritulī sagrieztiem ragiem. Ziemā bieži ciemojoties kūtī, stāvējām pie aitu būdas. Mīlinājāmies ar jēriem, ar Maiju un Mīci. Pretīm, kā jau būdas saimnieks, galvenais valdnieks, pretīm steidzās arī lielais auns. Laipni viņam pakasījām ragaino galvu, bet viņš uz šo laipnību nemaz neatsaucās. Visu tas uztvēra no ļaunās puses un pieliecis savu lielo ragaino galvu, belza pa rokām. Mums šis joks varen iepatikās. Priekšā sēta, briesmas nekādas nedraudēja. Katrreiz pieejot pie sētas vajadzēja tikai uzsaukt tādā mēdīgā balsī: "Vecais Krauli!" un viņš, lai kurā būdas stūrī būdams tūlīt steidzās uz badīšanos. Lielos tas vēl tā ne visai badīja, bet pamanīdams mūs, steidzīgi skrēja sadot. Tantiņa aizliedza tā darīt, bet bija jau par vēlu. Karš bija uzsākts. Tagad ganos, kad priekšā nebija sētas, glābiņa
nebija vairs nekur. Bailes tas juta vienīgi pret Bajāru. Stiba neko tur nelīdzēja. Viņa biezais vilnainais kažoks, to droši aizsargāja. Mūs mācīja, kad auns skrien virsū vajag gulties zemē, jo gulošu auns neprot badīt. Kādu reizi, kad Bajārs atkal aizskrēja uz māju, to pamanīja auns un sāka ar mums briesmīgu cīņu. Visi trīs gulējām pie zemes. Auns lepni mūs apsargāja. Nemaz nevarējām domāt par galvas pacelšanu. Lauma novilkusi savu čabu sita tam pa purnu, lai tas atkāptos, bet viņam nemaz neapnika mūs uzraudzīt. Pienācis pie basajām kājām, viņš koda kāju pirkstos un pat kāpa virsū, ja kādam piekļuva tuvāk. Govis aizgāja savā vaļā. Arī tās pēkšņi sajuta brīvību. Pārgājušas pāri kartupeļu laukam lielākā daļa no mūsu govīm pastaigājās pa "Rīmeru" mājas pagalmu, izpētīdamas turienes kārtību. Mūsu skaistā govju barvede P
alma
 pārbaudīja "Rīmeru" saimnieces 
federratu
 kārtību, kuri stāvēja pagalma vidū. Nevarīgi gulējām zemē un auns mūs neatkāpdamies ne uz soli apsargāja. Izskrējušie rīmerieši izbrīnījušies dzina mūsu govis atpakaļ. Tikai tad atbrīvojāmies no auna gūsta, kurš galvu lepni pacēlis aizgāja pie aitām. Nezinu, vai bija kāda saruna ar tēvu par izbradātiem laukiem. Vai kaimiņi saprata traģisko stāvokli? Ar mums gan viņi nebārās.
Šajā rudenī ragainis paspēja pastrādāt vēl vienu varoņdarbu. Rudens lietū govis ganīja Pēterītis, ar bērnu trieku izslimojis poļu puisis. Kādu dienu viņš izmisis atskrēja mājās, stāstīdams savus pārdzīvojumus. - Pagasta darbvede vienmēr mīlēja mežam cauri izdzīt savus lopus paganīties mūsu laukos. Toreiz izrādījās, ka priekšā jau ganījušies mūsu govis ar aitām un lielo aunu. Starp abu aitu ganāmpulka vadoņiem izcēlusies cīņa, un mūsu lielais ragainis nositis pagastmājas auneli. - Pēterītis izmisīgi stāstīja mātei: "Mūsu auns nosit viņ aunu!" Māte izbijusies jautā: "Kā tad tā, un pavisam beigts!" "Jā, jā!" tā Pēterītis "Guļ tīrijeļa pie zemes, tik ac vien boļī!" Mamma šausmās tālāk: "Ko tad viņi tur atnākuši teica." Pēterītis: "neko, neko. Viss tik precīg, tik precīg, vilkt tik aun uz mājām!" - Nekādu sūdzību, liekas mūsējie nesaņēma. Kaimiņi paši jutās vainīgi. - Tas arī bija mūsu nabaga Krauļa pēdējais varoņdarbs. Drīzi vien viņš tika aizvests uz Limbažiem.
onkuļa kaulainais baltenītis parādījās mūsu pagalmā.
Nu Teņonkulis bija nomiris, pēkšņi uz savas jaunuzceltās pirtiņas sliekšņa, sestdienas vakarā ar baltu kreklu un bērza slotiņu azotē. Uz bērēm gājām visi. Mājā smaržoja pēc skujām, kaut nebija Ziemassvētku vakars. Pinām egļu zaru vaiņagus. Nu man bija žēl vecā vīra, jo nekā slikta viņš man nebija nodarījis, tikai tā asā skarbā valoda, no kuras es tā baidījos. Aizgājām uz "Laigām". Teņonkulis mierīgi gulēja zārkā savu sirmo bārdu izslējis. Visi dziedāja "Mājās, mājās steigsimies..." Tādu dziesmu dzirdēju pirmo reizi. Man tā ļoti patika ar savu skumjo melodiju. Klusībā klausīdamās domājusi, vai mirušais dzird šo skaisto dziesmu. Ja nu viņš dzirdētu, tad gan ļoti priecātos.
Vēl reiz uz šo mājiņu aizgājām pēc onkuļa bērēm. Tika izpārdota viņa manta - ūtrupe. Atkal viņš bija sev sastrādājis parādus, kaut gan, bieži iebraucot mūsu mājās nekad tukšā neaizbrauca, vismaz ar kādu graudu maišeli. Tēvs nopirka vienīgi modinātāja pulksteni, kas rītos spēlēja "Kur tu teci gailīti mans," par piemiņu no brāļa. Ar brāļa sievu attiecības nebija nekādas labās. Viņas mājās vairāk nekad neciemojāmies.
Tāds tālāks ciems iznāca kurpnieka Ozola mājiņa mežā. Tur parasti kopīgi ar tantiņu nesām zābakus un kurpes labošanai. - Šī dziļi mežā paslēpusies mazā mājiņa man vienmēr izlikās kā pasakā, kur dzīvo burvji un raganas. Vecais kurpnieks ar savu sievu tiešām izskatījās kā īsti pasaku varoņi. It sevišķi vecā saimniece, ar neglītu pumpu uz kakla, resna un liela. Mīlēja šausmīgi rupji un neglīti runāt. Bieži viņa nāca uz mūsu mājām. Lielu kuli uzkārtu plecā, koka bozi rokā. Vēlāk tur uzradās mazmeitiņa, kura vēl tagad tur dzīvo uzlabotā mājiņā.
Visjaukākais bija gājieni, cauri mežam, garām "Laigām" uz "Kokiniem". Pirmos soļus uz turieni atkal mums ierādīja tantiņa. Vēlāk, kad paaugāmies gājām tikai divatā ar Laumu. Nekas sarežģīts jau tas nebija.
Garām lielajai rijai, pāri mūsu govju aplokam, tad nāca taciņa aiz Laigas cauri skuju piebirušam mežam. Šeit celiņam pāri liecās tikai rūgteni smaržojošie alkšņi. Ēnaina un patīkami valga tā plīkšķēja zem priežu meža skuju sadurstītām kājām. Vēl gabaliņu pāri pļavai un purva laipām, tad jau arī klāt "Kokiņi". Šeit atradās mūsu pagasta telefona centrāle, pasts un veikaliņš ar pašām pirmajām nepieciešamības precēm.
Jauki uzpostas, rozā kleitiņām mugurā, mātes pirktās sarkanās somiņas uz rokas, devāmies ar lielu prieku ceļā. Naudu vienmēr māmuļa saskaitīja tā, ka vajadzīgo nopirkušām, pāri palika daži santīmi. Galvenais neko neaizmirst, visu nopirkt, tad pašās beigās saldais teiciens: "Par pārējo konfektes." Konfektes stāvēja aiz letes plauktā, sabērtas stikla burkās, lai labi tās visas kārās acis varētu saskatīt. Parasti izvēlējāmies dažādas bez papīriem konfektes. Tās vairāk iznāca. Mājās ejot, pārgājušas purviņa laipām, jau nevarējām izturēt nepārbaudījušas tūtes saturu. Uzkalniņā, kur sākās mežs, auga slīps koks, pārklāts ar zaļu mīkstu sūnu kā samtu. Tas gandrīz kā sauca un lūdza, lai uz viņu kāds pasēdētu. Mēs abas šo lūgumu sapratām. Nolikām savus nesamos zemē, apsēdāmies un sākām pārbaudīt savus gardumus. Mājās mūs vienmēr radināja ar visiem saviem mīļajiem gardumos dalīties. Parasti konfektes atveda tēvs. Māte parasti no Limbažiem atveda citādākus gardumus. Parasti konfektes sadalījām trijās daļās. Katram bērnam pienācās pacienāt vienu no pieaugušajiem. Brālis vienmēr gribēja pacienāt tēvu. Lauma savu daļu centās iedot māmuļai. Es ar savu tiesu gāju pie tantiņas. Kādu konfekti paņēmusi, pagaršojusi, tā lielāko daļu atdeva man atpakaļ. - Viņai sāpēja zobi. Es viņai pilnīgi noticēju, tikai vēlāk, kad tas atkārtojās vienmēr, sāku pārdomāt. Sāku nojaust, ka viņa mānās, tad ar varēm konfektes iespiedu tai saujā un pati metos projām. Uz koka sēdot Lauma visu mūsu pirkumu sadalīja
