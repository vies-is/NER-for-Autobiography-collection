Šī ir stud. arh. R. Āboliņa, kurš strādājis 1941. gadā kā Pieminekļu valdes uzraugs Melngalvju nama drupās pie atrakšanas darbiem, darba gaitas pierakstu lapas. Šīs lapas nonākušas inspekcijas rokās nejauši, stipri bojātā veidā (lapas sadriskātas, netīras, papīrs un raksts cietuši no mitruma un pelējuma), kamdēļ iespēju robežās izdarīts noraksts.
-1-
14. jūlijs
Šodien mani nozīmēja par uzraugu pie Melngalvju nama. Piem. Valde vēl neizdara nekādus izrakumus. Vienīgi šeit rīkojas nama pārvaldnieks ar apm. 10. darbin., kā arī radiofona pārstāvis ar apm. 16 darbin. 
Abi darbu vadītāji strādājuši jau 8 dienas - bez jebkādas sistēmas. Pārzinis šajā laikā meklējis 5 latu gabalus (radiofona īpaš.), kā arī lustru kristālus. Gruveši vairākas reizes pārvietoti no vienas vietas otrā. Radiof. pārstāvis - techn. - meklējis radiofonam piederošās mašīnas un darbarīkus.
Tā kā radiofons aizņēmis lielu telpu kvadratūru - tā izdarot tagad meklējumus, gruveši ir stipri pārvietoti. Šodien mums arī izcēlās domstarpības par meklēšanas pareizību. Apstaigājot izkaisītās strādnieku grupas man izdevās atrast sekošas lietiņas: * 1 pāri viras * 1/2 no kaltas viras * kaltās naglas
15. jūlijs
Par iepriekš. dienas novērojumiem ziņoju arch. Rutmanim. Arch. Rutmanis lika aizdarīt logu ailas - privātpersonu piekļūšanai. Bez tam nostādīja skautu sardzi nepārtrauktai ēkas uzraudzībai. Atradu: dzelzs kalumu * 1 pāri kaltas viras. 
16. jūl.
Līdz pusd. laikam radiofons izdarīja savus meklējumus, tai pēc vienošanās ar Piem. Valdi pārtrauca savu darbu. Un nolēma meklēšanu izdarīt kopīgi - pie kam darba iniciatīva atrastos Piem. Valdes rokās, tikai radiofons sūtītu savu pārstāvi, kura uzdevums būtu pievākt viņiem piederošās mantiņas. Darba spēku pagaidām noveda uz Sv. Pēterbaznīcu. Ieguvu oficiālu Piem. Valdes pārstāvja-uzrauga apliecību.
