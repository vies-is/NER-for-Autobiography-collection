-4-
Amālija mūs apsveic vārdiem: "Kas tad nu tā par kliegšanu?" Muļķīgs jautājums! Kliedz tādēļ ka patīk. Izdala klases darbus, kas esot labi uzrakstīti. Bunka ar Aleksi saderējušas, ka pirmajai būšot klases darbā trīs. Tiešām Bunkai trīs. Prieks par šādu iznākumu izpaužas graciozos palēcienos, kuri tiek izpildīti Amālijai par godu. Man klases darbā 5 (-). No liela prieka bulka noveļas uz grīdas, kuru biju paslepeni grauzusi. Sarunas izraisas par špikošanu. Visi svēti apgalvo, ka nešpikojot. Negribas ticēt. Ģeografijas stunda pēdējā. Kamēr uzvācas augšā, sadabū kur sēdēt, izkaujas, izplēšas stunda jau sākusies. Kursīts kautko murmina, meitenes jož viena pēc otras pie kartes. Tantes peles acis skraida kā spoles. Parastā aina, nekā jauna. Beidzot atskan zvans, laimīgi viss beidzies, tomēr ne tik labi, kā vajadzētu būt, jo beigās dabūju no Tantes morālu sprediķi, ko gan lāga nesaprotu, jo manas smadzenes vairs nav spējīgas uztvert tik lielu vārdu birumu. Beidzot tomēr varu doties mājās.
L. Baltkāja.
(V. Grauda).
-5-
1949. gada 26. oktobrī
Pirmā stunda - latviešu valoda. Meitenes kā parasti šajā stundā jūtas ļoti brīvi. Cita, paredzēdama izsaukšanu kādā no nākamajām stundām, ar izmisušu sejas izteiksmi un drebošām lūpām kaļ uzdoto. Vispārīgi ir kritiska diena, jo tuvojas I ceturkšņa noslēgums. Es uzjautrinos ar Ligitas plāniem vēsturē, kuri rakstīti mistiskā valodā, laikam jūrnieku žargonā, vai arī simbolos. Latviešu valodas stunda paiet bez sevišķiem notikumiem.
Otrā stunda - krievu valoda. Ksenijai Ņikolajevnai, jāatzīst, vislielākā autoritāte no visiem skolotājiem, prot ieturēt klasē klusumu bez histeriskas kliegšanas (nevis kā Kuršics). Šodien gan Bērziņa pēdējā solā sāk demonstrativi zviegt, arī Brītiņa viņai pa laikam piebalso. Ksenija veltī viņām brīdinošus skatus. Izliek ceturkšņa atzīmes dažām, tādēļ viena otra dabū trūkties no veselīga, gremojamo organu darbības veicinoša miega. Tā drīz vien šī stunda ir galā. 
Īsi pirms vēstures stundas dramatiskā pulciņa apdāvinātā dalībniece Bunka Vija nosalasa sākumu pašsacerētam dzejolim par fizikas skolotāju Kuršicu, kas mūs sajūsmina tik ļoti, ka mēs vētraini aplaudējam tik ilgu laiku, kamēr autores mugurkauls kļūst stīvs no liecīšanās pret trakojošo publiku. Bet tad sākās vēstures stunda. Ienāk krustmāte 
Tilika
. Tūliņ viņa paziņo kādu jaunumu, kas liek domāt, ka viņa cienī buržuazisko laiku izteicienus: "Es šorīt dažas damas gaidīju uz konsultaciju, bet viņas neieradās." Neviena sevi neatzīst par damu, jo dzīvojam padomju valstī, tādēļ tas pilnīgi saprotams, un šim izteicienam paliek neatbildēts. Sākās izsaukšana. Kāpostgalviņai acis iet kā žurkai no viena klases stūra uz otru, vai tikai kāds nenodarbojas ar blakus lietām. Kad sākam rakstīt plānu jaunai stundai, Ligitai Baltkājai pēkšņi radusies - diezin no kā - kaislīga interese par vēsturi, un viņa sāk uzstādīt apbrīnojami naivus jautājumus no izņemtās vielas, par ko saņem tēvišķīgas pamācības. Grauda ir vismaz 10 reizes jāapsauc. Brīnos, kamdēļ viņu neuzaicina uz konsultaciju, kā mammiņa to mēdz darīt. Tiek stāstīts par kādu salu, kas celta kubā, par amerikaņu naidu pret spāniešiem. Vārdu "amerikaņi" Tilika izrunā kā "āmerikaņi", par ko meitenes dārdoši zviedz, jāteic - nesievišķīgi. Stāstīdama par kādu tumšādaino spāni, kas licis kaut
-1-
Pirmdien,
1949.g. 24./X
Pirms stundām rodas šī ideja - rakstīt klases dienasgrāmatu. Tika pieņemti "darba statuti". Noskan zvans. Miķelis jaunā šlipsē un labā gara pacilājumā iesoļo klasē. Klases darbi vēl nav izlaboti, jo Miķelis vakar bijis aizņemts. Laikam taču randiņš. Top izsauktas Lukstiņa un Zdanis (Zdanovska) Miķelis pēc vakardienas laimīgs. Smaids ar varu laužās pār viņa "zaķpurniņu" Tīri kā iemīlējies skolaspuika. Zdanis ar visu muldēšanu dabū ļoti labu atzīmi - 4; izpalīdzējis Miķeļa labais štimmungs. Tik labas atzīmes viņš reti kad liek. Arī Lukstiņai 4; izsauc vēl Upatnieci un Valdmani. Briesmas! Miķelis noķer Graudai zīmīti. Tās saturu es gan nezinu, bet tomēr briesmīgi. Āāāuu! Noskan Baibas Bērziņas žāvas. "Piecelieties, pastāviet, citādi Jums miegs nāk!" noskan Miķeļa balss. Klase smej. "Nāciet atbildēt - ar uzdevumu burtnīcu!" Baiba galīgi samiegojusies, izmisīgi veras klasē. Miķeļa zaķpurmā parādās uzvaras pilns smaids. Biju aizsapņojusies. Dzirdu Miķeļa balsi: "Vidusdaļas nav" - bet kam gan un kur? Nezinu. Baibai 3 un liek stāvēt atkal kājās, lai neaizmigtu. Sāk skaidrot jauno stundu. - kaut ko par kolorimetru uz biezām korķa zolēm. Kāds termiņš fizikā tiek apzīmēts ar 
0
 - tēta. Mēs sakām labāk papa. Papa turpina atdzist līdz kādai tur temperatūrai vai līdz mammai. Jocīga fizika. Zvans. "Mums ir jāizģērbjas" sauc meitenes. Bet Miķelis šķeļ tikai zibeņus. "Huļigani, dodiet savu uzdevumu burtnīcu!" Atņēma arī man par smiešanos un Lietiņai par to, ka viņa izlaidās no klases laukā pirms viņš vēl bija beidzis stundu. Lietiņai vajadzēja vingrošanai nepieciešamos apģērba gabalus. Miķelis prasa, kas esot izgājušas - mēs nesakām. Šis sāk pārbaudīt pēc saraksta. Pēkšņi iedrāžas Maiga ar vingrošanas kreklu un zeķēm rokās. "Kur Jūs bijāt, vai te ir iebraucamā vieta?" Miķelis rēc un acis viņam gandrīz izbēga no pieres laukā aiz lielām dusmām. Rimša, kas izbēga kopā ar Lietiņu, pabāž galvu, pa durvīm, bet ieraudzījusi iebraucamo vietu mūsu klasē, atsakās nākt iekšā un aizbēg projām. Miķelis pievāc no Lietiņas un Brētiņas uzdevumu burtnīcas un iet ārā no klases, nēģeru kliedziena pavadīts. Nākošā vingrošana. Tīri mierīgi. Lika atzīmes. Krūmiņa nebija vingrošanas biksēs, bet kleitā - tā vienīgā pārmaiņa. Starpbrīžos visi ar taloniņiem ķepiņās drāžas pa trepēm lejā uz krogu pusdienās. Šodien mūs baroja ar 1/2 smalkmaizītes un ķīseļa glāzi.
-2-
Latīņu valodā klases darbs. Roba noskaitusies uz mums līdz nāvei, jo skaidri jūt, ka mēs neviens nemācamies. Visi špiko uz nebēdu, kaut vai Roba stāv blakus. Krievu valoda. Ksenija Nikolajevna burās par kaut kādiem Ņekrasova "Dzelzceļiem" ko mužiku cēluši. Pāris meitenes izsauca. Visumā mierīgi. Jauki tikai tas, ka paziņoja, ka 7 stunda nenotiks. 
Vēsture. Ienāk Kāpostgalva un viņai notiek dialogs ar Baltkāju tīri dusmīgā mažorā. Protams - Baltkāja netur par vajadzīgu piecelties un dialogs notiek abām varonēm sēdot. Iet vaļā strādnieku kustība visā pasaulē. Kāpostgalva saka, ka skatoties acīs apzogot zināšanas. Ko lai viņa darot? Vai lai kraujot par ausi? Uzmanību! Neskatīties acīs! (Arī vīriešiem nē!)
Lukstiņa nezin par ko lauž kaulus. Valda sacerēja mīlestības vēstuli mūsu dārgajiem "товарищи"-iem un aizsūtīja pie Rimšas tulkot. 
Kāpostgalvai zeķes sagriezušās kā skrūves spiralvītnes.
Zdanis izspēra savu garo roku kā Eifeļa torņa smaili, lai parādītu uz kartes tādu strateģisku punktu kā Havaju. Havaja - Amerikas cukurtrauks. Mūsu Havajā vēl nekādi saldi atribūti nav atrasti. 
Baltkāja nobeigusi savu dialogu, nomierina nervus mierīgā snaudienā. Sejas izteiksme viņai tāda, ka varētu noņemt pēcnāves masku. 
Nupat pienāca Valdai tulkojums. Tātad nākošā stundā notiks vēstules rakstīšana. 
Psicholoģija. Klasē iesoļo Sajūta. Nostāda strēķī skuķus pie tāfeles, kam jāraksta klases darbs. Sajūtai jūtu uzplūdos visas rokas intelektuali svaidās pa gaisu, līdz atkal nogulstas uz sirds. Atskan zvans. Beigušās šīs mocības. Nu tik pārģērbt zeķes un uz mājām. 
V. Brītiņa
V. Bunka
-3-
1949. gada 25. oktobrī.
Šorīt no plkst. 8:00 krievu val diktats. Ierodas aizelsusies, Ksenija Nikolajevna jau klasē. Diktatu nobeidz samērā ātri, zvans pavēsta rīta rosmi, kura šorīt velkas neparasti ilgi. Dinozaurs sēž jau klasē. 
Gilnera
 atspērusies stiepj karti un, gandrīz iekraudama pa galvu Dinozauram, pakar to pie tāpeles. Izsauc Gulbi. Gulbīts muld - šī meklē uz kartes Ugru. Klase izmanto laiku lietderīgāk - kārto personīgās lietas. Dinozaurs kā parasti taisas ģībt, bet tas nevienu sirdi vairs neaizkustina un klase uz to nereaģē.
Graudam atņem zīmīti, pāris minūtes vēlāk sienas avīzes rakstiņu. Kad pēdējā protestē, tiek aplaimota ar frazi: "Jūs taču nesat skolniece!!!".. Klase smej, bet es saņemu komplimentu: "Vaigu galus sadzinusi acīs, nemaz pēc cilvēka neizskatās. Sēž un kratās". Beidzot tomēr tik tālu, ka varam ķerties pie jaunās stundas. Kā parasti, arī šoreiz Dinozauru pusvārdā pārtrauc zvans. 
Latviešu valodā klase izrāda teicamu apzinīgo disciplinu, resp. stunda norit garlaicīgi. Vēsture sākas ar lielu troksni. Kāpostgalva nokavē savas 5 min. pirms stunda var sākties. Izsauc Alksni, pēc tam Voitani. Alda dabū 5, jo no vecā neko nezin, bet Voitāne 4, jo stundās runājot. Šodien, šķiet, pietiks. Kāpostgalva sāk diktēt jauno plānu, mocas atkal vārdu mokās, klase zviedz. Beidzot nāk kā pērkona spēriens paziņojums, ka savāks mājas darbus par strādnieku kustību. Gandrīz nevienam tā nav. Mēģinu uzķēpāt uz ātru roku, bet kāpostgalva nosmādē. Ka nē, nē, lūgties neiešu.
Krievu val. Ksenija sauc visus, kam nav gramatikā atzīmes un paziņo, ka literaturas atzīmes šķiršot no gramatikas atzīmēm. Klase uztraukusies. Man no locījumu kalšanas griežas galva. Uztraucoša stunda, bet kā visas reiz pienāk gals, tā beidzas arī šīs mocības.
Algebras stundu sagaida ar mežonīgu aurošanu. Klasē iebrāžas Bunka kliegdama: "Vai jūs zināt ko Rikārds teica?!" Viņas vārdus pārkliedz klase. Tantiņa ieskrien rokas plātīdama, mēģina mūs nest pie sajēgas, bet kas nu uz viņu klausās. Bērziņa apsējusi ap galvu kleitas jostu, liekas pārspēj visus ar savu brīnišķīgo balsi.
grafijas tresta 1. sietuve Rīgā
5.1 -9. Rub 8,-
