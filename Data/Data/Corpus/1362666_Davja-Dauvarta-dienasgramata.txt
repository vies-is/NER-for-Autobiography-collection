"Brīvā Zeme" N 35. no 11. febr. 1939. g.
106.
Tālāk, par jau sacīto vairāk neprātošu, tikai citēšu šos vārdus: "Dieva dzirnavas maļ, lēni, bet ļoti smalki!" Tā arī šinī gadījumā, nekādi spaidi no latviešu valdības puses nebūtu varējuši izdarīt tik pamatīgu vāciešu iztīrīšanu no Latvijas, kā tas tagad noticis. Nesajūtu naidu pret vācu tautu, jo tauta varbūt nemaz nevēlējās karu, bet atbildība krīt uz viņas vadoņiem, kuri pēdējos gados veda cīņu ar garīdzniecību ievedot baznīcā nacionālsociālismu, gribēdama padarīt to par vācu tautas reliģiju. Man labi atmiņā, ka pagājušo vasaru Vācijā tika noliegti reliģiski priekšnesumi rādiofonā, bet tai vietā nacionālsociālistiski? Vācijā tika un vēl tagad tiek sludinātas atziņas par "rasas kultu" nostādot sevi kā augstāku rasu un skubina nīst citas tautas. Vai tāda tauta var cerēt uz Dieva palīgu?
107.
Uz tagadējo laiku notikumiem var raudzīties no dažādiem viedokļiem, tamdēļ es arī atturēšos tāļāk risināt domu par gaidāmām tāļākām sekām no lielās pasaules nelaimes - kara. Tas ir vēsturnieku uzdevums, es aprobežojušos ar izteicienu, ko kādreiz esmu lasījis: "Ko Dievs grib iznīcināt, tam Viņš atņem prātu!" un šā kara sākšanu no vācu puses, gan citādi nevaru apzīmēt, kā par neprātu.
Latvju tautai, jaunā gada ie-ejot no sirds novēlu arhibīskapa teiktos vārdus: "Tiem kas Dievu mīlē, visas lietas par labu nāk!"
Lai Dievs dotu, ka šis karš neienāktu mūsu zemītē neprātīgā cīņā.
116.
Novēlu aizgājējam "vieglas smiltis un saldu dusu!" Bet jums, palicējiem - paļāvību uz Dievu, jo:
"Kas zvaigznes gaisā stāda, 
Un saulei ceļu spriež,
Tas ar pat Tevi gādā,
Kad bēdas Tevi spiež."
Visu labu 
Seniars
.
- - - -
Nobeidzies ir manas māsas vīra Eduarda Bušmaņa mūžs. Žēl man paliek māsas ar viņas puisīti, bet arī tas jau tuvojās pilngadībai un sevišķu trūkumu neizjutīs.
Šādā reizē mans skats vēršas uz mana paša ģimeni, uz bērniem, kuri tikko kā iesākuši skolas gaitas un kuri jau pazaudējuši mātes gādību...
Bet kā jau visur, tā arī šinī ziņā, gribētu saskatīt Dieva prātu, kurš varbūt atvedis bērniem zudušo māti atpakaļ. kura nav aizgājusi mūžības ceļos, bet tikai maldu ceļos.
117.
15/II. 40.
Vai atgriešanās?
Tā gribētos jautāt, pārdomājot gadījumu, kad vakar L. lūdzama diena, pārbraucis no baznīcas, dabūju dzirdēt, ka Oļa ar Vinnēnu "tanti", bijusi apraudzīt bērnus kuri tiem uzdāvinājuši kājbumbu (futbola), rokas pulksten, etc.
Tā kā viņa nebija vēlējusies mani satikt, bet pasteigusies pirms manas pārnākšanas atkal aizbraukt, tad jau skaidris redzams, ka viņa palikt nedomā. Kādi viņas nodomi un mērķi, nav skaidrības un man veltīti prasīt.
17/II. 40.
Pie augšējās piezīmes, gribētu piemetināt izteicienu no "Jaunā Balss" N. 1
....
 34.
"Ar laiku katris naids un ugunskurs izplēn." Vai Oļa būs izņēmums?
Ja nu viņa būs mainījusi savu kursu un vēlēsies atzīt savu kļūdu, tad tas viņai šajās tālākajās lapās pašrocīgi jāieraksta un jāapsolās, no līdzīgām dēkām sargāties.
Reizē ar to lai būtu jauna lapaspuse turpmākai dzīvei.
104.
1. janvārī 1949. gadā.
"Tiem, kas Dievu mīlē, visas lietas par labu nāk!"
Šos vārdus archibīskapa tēvs bija ņēmis par pamatu šās dienas sprediķim šās dienas dievkalpojumam Pētera baznīcā - Rīgā. 
Tulkojot un piemērojot šos vārdus atsevišķu cilvēku un valsts dzīvē, viņš minēja daudz piemērus un skubināja, pamācīja visās lietās meklēt Dieva prātu un gribu, kuros mēs cilvēki daudz reizes neprotam atrast izskaidrojumu un atrisinājumu.
Man šķiet, arī tas nav nejaušība, ka tagad Petera baznīcā Rīgā skan latviešu dziesmas. Tas ir liels vēsturisks notikums, ka skaitot ar 15. decembri 39. gadā Latvijā vairs nava vāciešu. Vēl 1905. gadā, revolūcijas sākumā Rīgas vācu avīze "Düna Zeitung" ievadnieks, rakstot par latviešu nacionālo kustību ironizēja šādiem vārdiem: "Tie träumen von den Mythos angehört!" (Viņi sapņo par tām dienām, kur pēdējais vācietis piederēs teikai!).
105.
Toreiz Rīgas vācieši bija pārliecināti, ka viņus nekad vara no šejienes nevar izdzīt. Ja tas tomēr tagad noticis, tad tie nav spaidi no latviešu puses, bet to viņi tagad izdarīja uz sava vadoņa Hitlera aicinājumu, kuru viņi - Baltijas vāci - labprāt gribēja redzēt ienākam Latvijā, kā tas notika ar Hustriju ect. Apstākli politiskajā laukā tik tāļu sarežģījās, ka sakarā ar Polijas iznīcināšanu, Padomju Savienība saņēma Ukrainu, Baltkrieviju un nodibināja savas militārās bāzes Igaunijā, Latvijā un Lietuvā, reizē ar to aizslēdzot durvis vācu centieniem uz Austrumiem (Dranguach Ost) un Hitleram cits neatlika, kā aicināt savus tautiešus - balvācus - pie sevis uz lielvāciju, kura par tād no vāciem tiek apzīmēta, pēc Austrijas, Čokijas un Polijas apgabalu pievienošanas.
Karš nav vēl beidzies un tamdēļ neviens nevar paredzēt tā iznākumu.
Pavila I vert. Korintiesi 13 nod.
"Brīvā Zeme" 17
....
 no 5/VIII. 39.
90.
kādas Tavas izredzes turpmāk, to es gan izprast nevaru.
Bet kad jau, tad jau! Nāks laiks, nāks padoms! Laiks jau dziedina visādas sāpes un vai tad es lai būtu izņēmums.
II. Vai hipnoze? Šis jautājums man neļauj mieru un sauc atmiņā manus novērojumus Tavas attiecības pret Mik., kā arī šā pēdējā lielība, ko visus nekautrīgi pats stāstījis, ka viņam esot vajadzējis tikai 2 nedēļas laika, lai Tevi iespaidotu un pakļautu savai iegribai?!...
Tikai tagad man nāk vērojumi prātā, cik Tu vienmēr centies būt viņam acu priekšā, vai tas bija pie galda jeb darbā. Lai gan Tu pate izteikusies savai māsai Almai ap ziemas svētkiem, tas ir drīzi pēc tam kad viņš iestājās darbā, kā Miķelis teicis "ja viņam izdošoties palikt
91.
še visu vasaru, tad tik vēl pieredzēšot daudz joku?" Tu vēl piebildusi par Andreju, kurš par "savu Teklu" esot uztraucies, bet "tekukam" no Miķeļa neesot ko baidīties.
Turpmākā laika gaitā man jau tiešām likās aizdomīga Tava gādība par Miķeli, kas gāja jau tik tāļu, ka sūnīji mani, ka liekot Miķ, svētdienas uz pienīcu braukt, bet pats tik guļot. Lai arī ne labprāt, tomēr arī šoreiz padevos Tavām vēlēšanām, neprasīdams kamdēļ Tev Miķelis mājā vajadzīgs. Domāt par to, ka esi Miķeļa varā es kaunējos, jo turēju Tevi par klinti, pret kuru varbūtēji mēģinājumi sadrups.
Kā lai es citādi varētu domāt no cilvēka, kas ar sajūsmu dziedāja: "dod man daiļas domas, kuras paliek skaidras, tumšā pasauls tuksnesī!"...
Kad es reizi Rīgā Almai stāstīju, par Tavu neparasto gādību par poli (Miķeli) un par tieksmi būt viņa tuvumā, tad
110.
28. janvārī 1940. g.
Manā priekšā ir grāmata, kurā mans tēva tēvs, Pēteris Dauvarts, atzīmējis savas ģimenes atsevišķos gadījumus, kā ģimenes pieaugumu - dzimšanas, kristību un miršanas gadījumus. Vispār viņš bijis skops ar atzīmēm, par savu ģimeni, to tiesu vairāk laika upurējis garīgai dzejai, ar ko pierakstījis vairākas lapas grāmatas sākumā, kas liecina par viņa dievbijību un paļaušanos uz Dievu, ko viņš nepārprotami izteicis atzīmē no 1831. gada, sekošos vārdos: "Tāds ir tas cilvēcīgais gājums šinī pasaulē, kur nevar teikties nedz lielīties, bet iet kā Dievs grib un vēlē, kā Viņa bērniem būs dzīvot šinī pasaulē, tie nav bez bēdām." 
Arī man jāliecina, ka savā līdzšinējā dzīvē, visas sekmes atzīstu kā augstākas gribas noteiktu ceļu un bieži vien esmu guvis sekmes tur, kā to vismazāk cerēju. Bijuši gadījumi, kur šķietami neveiksme, vēlā izrādījusies sekmīga, bet tur, kur savā cilvēcīgā prātā cerēju darījis to labāko
111.
un arī cerējis un sagaidījis to labāko, tālākā gadu sekas, izrādās rūgta vilšanās. Šis pēdējais attiecināms uz manu tagadējo ģimenes dzīvi.
Manam audžu tēvam šinī jautājumā arī bijis ļoti pareizs ieskats, kur viņš man kādreiz teica, kad dzīvē labāk lai esot priekš pusdiena garāka par pēc pusdienu, tas ir - jaunība ilgāka par laulības dzīvi, resp. pēcpusdienu. Arī viņš laikam bija izbaudījis, cik ātri dzīves ceļā var apnikt viens otram draugi, kuri solījušies staigāt kopīgi. Bēdīgu ainu šinī ziņā rāda statistika no galvas pilsētas - Rīgas - dzīves par laulību šķiršanām. Arī tie cilvēki lielākā vairumā, sākdami kopīgus ceļus, taču cerēja to labāko.
Ne par velti dzejnieks Schillers saka:
"Lai pēta, vienoties kas cera,
Vai sirds ar sirdi kopā deras;
Murgs īss, bet žēlums ilgi mīt!"...
108.
2/I. 40. g.
"Ja dažreiz izprotams
Man nav Tavs prāts,
Tad liecies pielūdzams, 
Man tuvāk nāc;
Pēc aizved bērniņu
Uz debess tēviju.
Tuvāk pie Tevis, Dievs,
Tuvāk aizvien."   Dz. gr. 475, 5 p.
Cik neizprotama un pretrunu pilna ir dzīve. Tas tā īr tautu dzīvē plašākā nozīmē, tā tas ir ģimenes dzīvē šaurākā nozīmē.
Tāpat, kā nav praviešu, kas sludinātu pasaules nelaimes - kara - beigas un rezultātus, tāpat es nevaru paredzēt, kad beigsies mana ģimenes traģēdija.
Aizvakar vakarā, kā vecā gada pēdējā dienā biju baznīcā pie dievgalda, vientulis, jo vecā māmuļa
109.
vairīdamās no aukstā laika, nevēlējās braukt līdz. Šo vēlo vakar stundu izvēlējos tamdēļ, ko cerēju lai mazāk ziņkārīgo acis mani redzētu. Atklātībā rādīties man ir liels grūtums, jo zinu ka ļaudis dažādi melš un tomēr, pienākumi pret sabiedrību jāpilda.
Pie visas šās nelaimes tomēr nevaru diezgan Dievam pateikt par veselību, kuru Viņš piešķīris manai ģimenei un arī man pašam.
Negribu steigties ar minējumiem un nākotnes zīlējumiem, bet visā pazemībā lūgties: "Tavs prāts lai notiek!" Lai arī uz manu ģimeni būtu attiecināmi archibīskapa teiktie vārdi: "Tiem, kas Dievu mīlē, visas lietas par labu nāk."
101.
26/XI. 39.
"Rietēt visas saules riet,
Visas zvaigznes mitās starot, 
Dusēt katri ceļnieks iet,
Karavīrs beidz katris karot;
Arī tev, lai mūžs cik garš,
Beigsies mūžs un mūža karš."
Šodien, mirušo piemiņas dienā, augšējais pantiņš likts radiofona programmā ievadam.
Tas liek arī atcerēties aizgājušos kaimiņus, kuri vēl nesen tika aizvadīti smilšu kalniņā. 23. augustā bija bēres Zāģeros, māmiņai, kurai jau pāri 80 gad. 21. oktobrī Jaundaudžu tēvam un 28. oktobrī Runģa saimniekam Kārlim Ķiplokam. Arī abi pēdējie pāri 80 gadiem.
Uz viesiem tiešām zūnējas dzieminieka vārdi: "Tas pļaujas kungs zin laiku, lauž vārpu gatavu..."
Arī vecā māmuļa pēdējās dienas bija sagurusi, bija jāizsauc ārsts. Šodien, kā redzu jau jūtas labāki un nav atturama darboties virtuvē.
114.
-reizību, kamdēļ vakar nosūtīju Skrudalienas pagasta valdei rakstiņu, ar lūgumu, paziņot man, vai Olga Dauvarts vēl atrodas "Mārās" un vai pagasta valdē būtu ziņas par viņas jauno darba vietu.
Reizē nosūtīju arī Līgatnes pag. valdei rakstiņu ar pieprasījumu par "Mišku". Ja nu izrādīsies, ka viņu gaitas satecējušas kopā, tad arī nebūs cerības sagaidīt atgriežamies.
- -  -
4. febr. saņēmu atbildi no Skrudalienas pag. valdes rakstu N 143. no 2. febr. 1940. g. ar paziņojumu, ka Olga Dauvarts 16. dec. 1039. g. pierakstīta uz dzīvi Vecmuižas pag. "Kalna - Bēki" mājas.
10. febr. saņēmu no Līgatnes pag. valdes paziņojumu, ka M. K. no Līgatnes pag. Suntalām aizbraucis, kā solījis uz Rīgu 1/I. 40. g. un solījies braukt uz dzimteni.
Par pierakstīšanos kaut kur citur, ziņas neesot saņemtas.
115.
14/II. 40.
"Rietēt visas saules riet, 
Visas zvaigznes metās starot;
Dusēt katris ceļnieks iet,
Karavīrs beidz katris karot;
Arī mums, lai mūžs cik garš.
Beigsies mūžs un mūža karš."
Sirds mīļā māsa!
Aizvakar vakarā brālis ziņoja, ka pēc grūtas slimības Tavs dzīves draugs šķīries uz mūžību.
No sirds jūtu līdzi Tavas sēras, bet tas jau nu reizi ir bijis Dieva prāts, kā dziesminieks saka: "Kad Dievs krustu uz mums liek,
Tad lai pacietīgi esam.
Miers un prieks no viņa tiek,
Ja mēs lūdzot krustu nesam.
Lai tad notiek Dieva prāts,
Ciešu klusu, mierināts."
Labprāt gribētu būt Rīgā pie jums, pavadot Tavu dzīves biedri viņa pēdējā ceļā, bet šoreiz jūtos spiests izpalikt negadījuma dēļ. Nelaimīgā kārtā, dziļi ievainoju roku, kreisās rokas rādītāja pirkstu, tieši locītavā un tagad roka jānes saitē uzkārta. Nevaru ne godīgi apģērbties ne izģērbties. Esmu bijis jau 5 reizes pie ārsta un nevaru paredzēt, kad tiks vesela roka. Garā tomēr būšu klāt.
86.
toties vakaros, redzot atstāto bērnu pulciņu - bērnus - un vecās māmuļas nopūtas un viņas nemiera un bezmiega naktis, arī mani pārņem smeldzoša sāpe un es jūtu, ka esi aiznesusi daļu manas dzīves sev līdz.
Vis vairāk mani nospiež jautājums: "Kamdēļ tas noticis!"
Mani tuvākie draugi un kaimiņi ar līdzjūtību, citi turpretim ar ļaunu prieku jautā par notikušo uz ko es pats nezinu atbildi. Tur man atliek tikai pateikt: "mēs redzam gan sekas, bet īstie cēloņi ne katreiz zināmi!"...
Viens tomēr ir skaidris, ka Tu neapzinies savas rīcības sekas, atrodies itkā "trausa" stāvoklī, kā es to novēroju no Salanieša bērēm braucot 1. septemb. rītā. Visu garo ceļu Tu varēji nosēdēt, rokas sakrustojusi uz krūtīm, aizslēgtām acīm itkā miegā, nevērojot un nedzir-
87.
dot kas ap Tevi notiek, līdz beidzot netāļu no mājām ar ilgām pūlēm vārgi uzsākt sarunu, kura bija tikai jauns apliecinājums par Tavu apņemšanos, saraut saites ar pagātni un doties citā nezināmā dzīvē.
Vai hipnoze? Kā to man iegalvo mana māsīca Brenguļos, kura saka esot personīgi redzējusi cilvēkus, kas otru var iespaidot tādā mērā, kad izpilda visas "hipnotizētāja" pavēles jeb vēlēšanās, pat noziedzības, nedomājot par sekām. Arī Tu atrodoties poļa Michala Kizsko iespaidā un viņš Tevi izmantošot savā labā, galvenais mantkārīgos nolūkos, tamdēļ lai mēs, Tavi tuvākie ļaudis, kurus Tu tik pēkšņi atstāji, lai gādājot Tevi dabūt prom no viņa, ārpus viņa iespaida sfēras...
Meklējot pēc cēloņiem Tavai piepešai pārvērtībai ar 1. augustu, kad šis nelietis M. K. man uzteica līgumu un aizbrauca prom, šī versija liekas būt pamatota, jo savā laikā Krievu ķeizariene bija zem Raspuķina iespaida, kas nesa postu visai Krievijai.
Tu spēji pateikt: "attiecības, kādas ir laulātiem, Tev jāaizmirst!"
96.
No šā pēdējā viedokļa ņemot ir mans pienākums, raudzīt Tevi dabūt prom no poļa, tā sacīt ārpus viņa iespaida sfēras. Lai gan man Tava adrese nav zināma un ar nolūku, jeb var būt zem minētā iespaida slēp, gribu tomēr izsekot Tavu atrašanās vietu un ja Tev būs ar poli joprojām sakari, raudzīšu ko darīt, lai glābtu kas glābjams, bet ja Tu būsi no viņa atsvešinājusies un tikai aiz spītības negribu atgriezties, tad:
1. "Staigā sveika zeltenīt, laimes celiņu; 
vētrām jauktu ziedonīti, līdz Tev pavadu."
2. - - - - - 
3. Vīsti, vīsti puķu dārzs, laiks tev noziedot:
Tāļu tava kopējiņa, aiziet rozes sēt.
4. Riti dzīves pavediens, mūžā raibajā,
Neredzama roka tevi vērpj un šķitina.
97.
1. februārī 1939. g. 
"Es jums saku: tā arī debesīs būs vairāk līksmības par vienu pašu grēcinieku, kas atgriežās no grēkiem, nekā par deviņdesmit deviņiem taisniem, kam atgriešanās no grēkiem nevajaga."
Lūkasas 15. 7.
Kā priekšējā piezīmē no 25/IX. esmu aplūkojis no divējādiem viedokļiem notikušo, tā arī tālāko lietas gaitu varēja apskatīt no divējādiem viedokļiem: I. no stingri tiesiska, pazudinoša un II. no kristīgās mīlestības, visu piedodama viedokļa, līdzībā par pazudušo avi.
Mani mēģinājumi dabūt prom no poļa, gan bija nesekmīgi un tamdēļ bija pietiekoši iemesla ievadīt laulības šķiršanu. Ja to tomēr netiku darījis, tad pret to mani iespaidoja mācītājs V. Lestermanis un arī tagadējais V. Ozoliņš.
Un arī manis paša atmiņas no kopīgi pavadītiem 12 laulības gadiem, ar vien
100.
10/III. 39. g.
Nesaprotama man likās (Olgas) Tava vairīšanās no mana tuvuma, no intīmās satiksmes. Manu patieso sirsnību viņa iztulkoja kā liekulību, ko arī skaidri pateica, sacīdama: "Tu nemaz tā nedomā, kā runā!"
Šodien caur nejaušību, man gadījās uzķert Miškas vēstuli, kurā tas apliecina, ka Tavu vēstuli saņēmis 26/II. un tūliņ atbildot. Izplūst viņš savos mīlas apliecinājumos un solās jau marta sākumā ierasties Latvijā, lai atkal satiktos...
Tad jau skaidris, ka Tu nejūties še mājās un kad Miška būs ieradies, meklēsi iemeslu pamest ģimeni.
102.
Apskatot pēdējās atzīmes no 21/II. - 10/III. 39. g. paliek tā neizsakāmi sēri, par tiem notikumiem, kuri risinājušies šinī laika sprīdī.
To atzīmi esmu beidzis ar jautājumu: "vai vēl reiz gribēsi atkārtot pag. vasaras dēkas?" kas Dievam žēl, ir noticis fakts un Oļa izvēlējās labāk svešniecību, nekā ģimenes dzīvi.
Neizprotot viņas rīcību, esmu ievietojis starp lapām, drukātu apcerējumu no "Brīvas Zemes" N 35 no 11/II. 39. g. zem virsraksta: "Paradīze, no kuras nevar izdzīt ne eņģeli, ne čūskas."
Mūžīgā tēma - mīlestība.
Pārdomājot visu notikušo, atliek tikai nožēlot, priekš 13 gadiem izdarīto kļūdu, sniegt roku sievietei, kuru vēl par maz pazinu.
Toreiz par viņu biju sajūsmināts, un veltīju viņai vārdus no Zālam. sakam v. 31 nod. 10 I. "Tikušu sievu, 
103.
kas tādu atrod, pāri par pērlēm ir viņas dārgums."
II. "Daudz mātes meitām ir goda tikums, bet tu esi pāri par visām."
Zālam. sak. v. 31. 29.
Izlietu ūdeni neviens nav sasmēlis, tamdēļ arī man velti pūlēties zudušo atgūt, bet būtu jāmeklē avots, no kura gūt jaunu veldzi savai dvēselei, tukšo trauku pildīt par jaunu. Mēdz sacīt, ka laulības dzīvē esot tikai divas iespējamības: "debesis", jeb "elle", jo vidus ceļa še neesot.
Es gan biju cerējis par iespējamu atrast vidus ceļu, bet tas ir bijis veltīgas pūles. Kā tas tā, par to nepārprotamu liecību dod šīs priekšējās lapas, kuras nav fantāzija auglis, bet grūtu brīžu atmiņas.
"Uguns šķīsta zeltu,
Grūtības - cilvēku!"
88.
25/IX. 38. g. (turpinājums)
Divejādi viedokļi.
I. Vai spītība? Kādā sarunā Tu man spītīgi pateici: "es gribu redzēt, ko Jūs darīsiet, kad manis vairs nebūs!"...
Šos draudus es neņēmu nopietni, bet tomēr nopietnā tonī atbildēju: neiedomā no sevis tik daudz, itkā bez Tevis nevarētu dzīve tālāk vadīt, jo vai tad, kad Tu dusētu zārkā dzīvei vajadzētu apstāties?
"Dzīve taču neapturami iet tāļāk, kad vai kāds krīt ceļā, jeb spītīgi grib no viņas izrauties!"
Un tiešām, darba dzīve saimnieciskā laukā ir gājusi tāļāk, kaut gan Tu atrāvi savas palīdzīgās rokas. Darbos esmu patlaban dažam labam priekšā, jo labība atrodas jau šķūnī un arī kartupeļi jau norakti. Lielu atbalstu šinī ziņā izdarīja bērni, jo pie labības vešanas no tālajiem laukiem, viņi ar prieku uzņēmās braucēju lomu, kad vezumi piekrauti. 
Arī pie karpeļu lasīšanas labi sacentās
89.
ar pieaugušo strādnieku darbu, ja ar maisiem kapeļi bija uzsviesti virspusē. Grūtāki ir ar kūts darbiem, bet arī tie līdz šim veikti un ceru grūtības pārvarēt. Saimnieciskie apstākļi risinājās apmierinoši.
Bet ko tad dara bērni, kuri palikuši bāri? Tie kā redzams, vēl par jauniem, lai saprastu šo traģismu, jo neesmu redzējis nevienu raudam, nedz dzirdējis pēc Tevis prasām. Tikai man ar manu tas uzliek vairāk raizes, skolas laikam tuvojoties. Vai izdosies atrast skolotāju - audzinātāju mājai, jeb būs jāsūta uz skolu, lūk jautājums, kas dara raizes.
No šāda viedokļa skatoties, arī neesmu daudz domājis izsekot Tavas gaitas, sak' "lai jau izspītējas un izbauda jaukumus ārpus mājas, kurus mājā nevar sasniegt." 
Kaimiņš Frīdis, kurš uz manu lūgumu pie Tevis nobrauca Rīgā, bet bez sekmēm arī neieteica tāļāk Tev sekot, jo esot pateikusi, ka "uz Daudzi atpakaļ nekad!"
Ar ko izskaidrojama tāda apņemšanās?
99.
21/II. 39.
Šo apcerējumu: "Nemaldīgais soģis un pielūdzējs." ievietoju šajās lapās tamdēļ, ka tas izteic manus ieskatus un manu līdzšinējo taktiku un man tāda sajūta, itkā taisni priekš manis tas būtu dots. Arī es ceru, ka laiks dziedēs visas brūces... Es arī neesmu steidzies izšķirties par ātru, jo: ''Hitze ins Rath, Eile in der That geblasen aur Schad!''
Pēdējā piezīmē no 1/II., par gaidīšanu sava drauga, man ir iemeslis domāt, jo vēl nejūties mājās, bet it kā ko nogaidīdama, vilcinājies dot man pasi reģistrēt pagasta valdē un tikai uz neatlaidīgu pieprasījumu, dabūjis reģistrēt 16/II lai gan noteikumi prasa reģistrēt 10 dienu laikā.
Tu vilcinies arī savas drēbes pārvest uz māju. Ko tas nozīmē?
Tu varēji atsūtīt teļu, varēji atgādāt sunīti, tikai savas mantas pārvest mājā, nevari izšķirties.
Vai Tu vēl nesaproti sava kļūmīgā soļa un gribēsi vēl reiz atkārtot pag. vasaras dēkas?...
112.
Arī manā dzīves ceļā un dažādos apstākļos, daudz sievietes krustojušās dzīves gaitās, ir radījušas sirdī nemieru un vēlēšanos sākt kopīgu dzīvi, bet arvien atkal, pētot "vai sirds ar sirdi kopā deras", esmu izvairījies, lai "pēc īsa murga nepaliktu žēlums." Beidzot, kad biju izšķīries par vienu vienīgu sievieti, uz kuru attiecināju Zālamana vārdus: "Daudz mātes meitām ir goda tikums, bet tu esi pāri par visām", esmu piedzīvojis rūgtu vilšanos....
Ja jau visur esmu varējis saskatīt pie manām sekmēm, arī neveiksmes Dieva prātu un gādību, Viņa gudro vadību, tad arī šinī gadījumā man atliek tikai sacīt: "Tas ir Dieva prāts, ciešu klusu, mierināts!"
113.
1. februārī 1940. g.
"Māci ak Kungs, man manas dienas tā skaitīt, ka gudru sirdi dabūju!"
Ar šādu vēlēšanos sāku šo dienu, jo arvien augošais nemiers par turpmāku dzīvi neļauj aizmirst notikušo. Es gribētu tikt skaidrībā par to, ka turpmāk kārtot savu dzīvi, jo patreizējais stāvoklis nav ilgāk turpināms. Nevaru ar vienu vēl izšķirties par to, vai vēl gaidīt uz manu dzīves biedres atgriešanos, uz ko viņa neizrāda ne mazāko gribu, jo aizejot svešumā, viņā nav ne ar vienu raksta galiņu atminējusies ne mani, ne arī bērnus, kuri viņu apsveica dzimumdienā un svētkos. Še dzīvojusī A. R. melš, ka Oļa mainījusi dzīves, resp. darba vietu, jo saņēmusi vēstuli, kurā tomēr viņai esot noliegts adresi man dot.
Ja jau un reiz tā, tad jau skaidris, kad nev''elās arī par savu ģimeni ko zināt. Tomēr vēlos pārliecināties par teiktā pa-
92.
Alma mani sūnīja, sacīdama: "fui! tādas lietas Tu no Olgas nedomā." Neklausīju arī mammas brīdinājumus, kuras acis bija ko vērojušas un teicu: "tas nav labs cilvēks, dzen viņu prom, citādi būs nelaime!"
Novēroju vēl runkuļu stādāmā laikā, tā sakot neparastu skatu, kad jūs abi ar poli stādījāt uz vienas vagas, bet kad mamma rājās, tad lai gan katri savu, tomēr pastāvīgi viens otram pretim, plānajā vasaras uzvalkā, jeb gandrīz kaili. Likās, ka Tev nekas nav no viņa slēpjams, pat vairāk, gribēji sevi rādīt jo kailāki un kairāki....
Kad pēc tam pārbrauca Alma ar ģimeni, es neteicu neko, lai jau pate vēro. Nebija ilgi jāgaida, kad Alma arī bija pārliecinājusies, ka tur kaut kas nav normāli un vienā otrā vietā Tev pārmeta pārāko uzmanību pret poli un gādību. Neminēšu neko vairāk,
93.
tikai Tu sāki ķildoties "poļa" dēļ ar māsu un mammi, beidzot arī ar mani, lai gan es izturējos pasīvi, jo cerēju ka abu tuvo cilvēku aizrādījumi pietiks.
Beidzot Tava māsa noteikti man pateica, "ja Tu negādās, to poli laukā iz mājas, tad katastrofa neizbēgama!"
Bet polis caur Tavu lielo gādību arī tik tālu bija izlutināts, ka rēķināja ka viņam maz kas jādara un kopā pie darba esot, Tu jau padarīji lauvas daļu, šis tik pieskandina līdz, tā kā kalējmeistars, kurš pieņēmis "uzsitēju" un uz pēdējo spēcīgo sitienu, takti atbild ar vieglu sitienu. 
Tādu iespaidu es dabūju "pēdējā kopējā darbā" 30. Jūlijā Eglaines pļavā, kur sienu kraujot zārdā, jūs bijāt nogrupējušies - Andrejs ar Teklu un Tu ar poli. Noskatoties darbā man bija brīnums un reizē arī žēlums, kādus milzīgus siena vālus Tu krāvi zārdā, kamēr polis tikai satīrīja atlikušos sīkumus...
94.
Tad nāca 1. augusts, kurā polis bijis izgudrojis no manis izspiest augstāku algu, runādamas par grūto darbu un nokavētām brokastīm etc. Solījās labāk braukt uz māju, piedraudot, ka ar varu viņu darbā pieturēt man labuma nebūšot.
Es izmaksāju viņam pat vairāk, kā bija tiesību prasīt, lai tiek ar labu prom. Reizē notika arī ar Tevi krass lūzums un pārvērtības. Uzreiz Tev zuda katra interese par darbu un darba sekmēm, uz reiz Tev izsīka darba spars. Kas noticis? Aizgājis nelietīgs strādnieks un tamdēļ uz atlikušajiem gulstas lielāks darba daudzums, bet Tu pameti visu, skrēji viņam pakaļ uz Valmieru, bijusi pat darba birojā - apliecinot, ka strādnieks ļoti labs, pretēji tam, ko es pa tālruni biju ziņojis birojam par patvaļīgu aiziešanu no darba un līguma laušanu. Dzirdēdama, ka birojā viņu nepieņem un jābrauc uz Rīgu pie Krusula, Tu steidzies otrdienas naktī pie poļa Brenguļos uz satikšanos jo biji sīki informēta kur viņš meklējams. Ko tas nozīmē?...
95.
Tālākās dienas, visu augusta mēnesi Tu varēji nodzīvot, neņemot gandrīz nekādu dalību, sliktāki kā svešinieks un mani mēģinājumi kaut vienu godīgu vārdu pārrunāt tika iztulkota kā luncināšanās un pielabināšanās...
Tad nāca 3. sept. par ko jau minēts piezīmēs no 4. sept. un par ko es gandrīz negribēju runāt, bet centos aizmirst, jo ātrāki, jo labāk, lai gan sirdī palika tukšums un sāpe, runājot ar dzejnieka vārdiem: "ja kāds grib iet, lai iet; ja sirds sāp, ciet: kas iet grib, ja tāds paliktu, vēl vairāk sāpes darītu!"...
Tā tad ja Tu esi gājusi dusmu un spītības dēļ, tad sāpes jāpārcieš un nav ko nožēlot, bet ja Tu esi "hipnozes upuris" un neapzinies savas rīcības sekas, tad mani 
pār....
 smeldzošā sāpe, atmiņa par kādreiz ar jaukām cerībām iesāktu dzīvi, kurai netrūkst arī sekmju un ar dziļu pateicību Dievam iesāku šo grāmatu ar vērdiem: "Kas es esmu Kungs, Kungs? un kas ir mans nams ko tu līdz šejieni esi vadījis."
19. 3. 44.
Atradu par vajadzi iesaistīt K. Ulmaņa rakstu "Zemes Spēka" N 7 no 1929. g. "Gan pāries - viss pāriet." Tagadējais laiks neļauj kavēties pie vecu kļūdu tiesāšanas, bet uzliek grūtus jautājumus, kā kārtot turpmāk dzīves jautājumus. Tiešām, jo mazāk par pagājušo domāju, jo labāk. Ar skumjām jūtu, ka man pamazām jāpaliek maliņā un ir labi ka mana dzīves biedre spēj tikt ar saimniecību galā. Viņa ir, runājot ar Brigaderes vārdiem: "vitāla, spēka pilna, sava ceļa zinātāja, dūšīga strādniece."
Domājot par bērniem, kuriem vēl jāturpina skolas gaitas, labi kad aiz manis paliek vēl drošas, uzņēmīgas rokas, kas spēj tāļāk vadīties.
17. 9. 44. g.
"Rietēt visas saules riet, Visas zvaigznes mitās starot, Dusēt katris ceļnieks iet, karavīrs beidz katris karot; Arī tev, lai mūžs cik garš, Beigsies mūžs un mūža karš."
"Dievs lai dod, turp ceļojot, ka pie laika kājas aujam. Pestītāju uzskatot, pretīm ejam mērķim jaunāko, klausīdamies, kad mūs sauks Tēva mājās ļaužu draugs?"
Šīs dienas rudenīgā noskaņa ved mani uz pārdomām, ka saules riets jau tuvu arī man, tomēr tas mani daudz neskumdina.
Tomēr domājot par jauno paaudzi šajos kara apstākļos, sirds tā sāpīgi sažņaudzas un lūpas skaita klusu - lūgšanas "Tavs prāts lai notiek!"
Loloju cerību, ka kara troksnis mitēsies nu nebūs jāgatavojas bēgļu gaitām, kuri dienu dienā mēro ceļu gar mūsu mājām. Lai Dievs paklausa kluso lūgšanu.
17. 8. 44. g.
Gandrīz pēc 4 gadiem sāku piezīmes šinī grāmatā. Daudzi nav vairs pie dzīvajiem, bet atdusas dzimtenes smiltājā vai kaut kur tālajā svešumā klīst. Dzīvo saimē nav arī vairs manu vecāku. Papa atdusas Trikātas kapu kalniņā, bet mamma Valmieras kapos. Arī Rīgas onkulis ir miris. Avotiņu ģimene ir kaut kur Vācijā, Amerikāņu zonā. Šogad esam no viņiem saņēmuši divas kartiņas. 44. g. rudenī saņēmām sāpīgāko triecienu, zaudējām abus vecākus. Tas vis notika tik strauji, kad nebija iespējams visu uzreiz aptvert ne izprast. Dzīve iet uz priekšu strauji, daudz kas ir bijis jāizcieš, jāpārdzīvo un jāredz. Likteņa trieciens bijis tik straujš, kad vēl visu nevar saprast. Bijām piepeši palikuši vieni paši. Nebija arī vairs visa inventāra. Zaudējām arī 2 zirgus. Palikām ar vienu zirgu. Saimniecība sāka slīdēt ļoti strauji uz leju. Ja vēl nebūtu palīdzējis kaimiņš Jaundaudzis gan ar zirgiem un ar padomu, tad būtu bijis daudz reiz sliktāks stāvoklis. Nevarēju uzreiz iejusties jaunos apstākļos. Trūka arī nepieciešamās nopietnības un pieredzējumu par darāmo darbu. Neliedzos, bet gan atzīstos kad arī vēl tagad, daudzās, ļoti daudzās vietās vēl ir nezināšana. Mēdz teikt, kamēr dzīvo tikmēr mācies. Tā tas arī ir. To redzu pats pie sevis. Par šiem gadiem ir jau arī šis tas saprasts un iemācīts. Šogad rudzi bira samērā labi un bēdas par maizi vairs nav lielas. Zeme ir labāki apstrādāta kā iepriekšējos gados, un nākotnē jācer ka ies uz augšu. lai arī palēnām, bet tomēr kaut arī centimetru pakaļ centimetram uz labāku dzīvi. Šinī pavasarī 25. V. tiku iesvētīts. Andris jau vienu gadu apmeklējis vakara tehnikumu Rīgā. Arī Astrīda pieteikusies uz vakara vidusskolu Valmierā.
1. 3. 44. g.
Ar šo dienu skolas telpas aizņem vācu karavīru vienība, ierīkojot tur automobīļu remonta darbnīcas personālam attiecas rūmes.
Pašas mašīnas tiek novietotas gar lauka malu, zem kupliem kokiem, tā tad mocskatas pret gaisa uzbrukumiem.
Skola tiks turpināta zemnieka mājās, sadalot pēc klasēm. 3 vecākās klases novietosies pie Vec - dzērvītām. Divas pārējās grupas pagasta otrā galā.
Tā ar katru dienu jūtamāki un tuvāk nāk kara draudi.
atpakaļ sācis zaļot šai vietā un arī manas ilgas un vēlēšanās ir, lai viņš zaļotu tāļāk, par spīti visām vētrām un negaisiem.
Esmu jau agrāk ieminējies par aroda izvēli un būtu tīri dabīgi, ja mani abi dēli būtu izglītoti lauksaimnieki, bet vērojot viņu centienus un citu iespaidojumus, Dāvis - Gunārs itkā vēlētos apmeklēt tehnikumu. Vai tas lai būtu īstais ceļš?
Astrīda - Guna gatavojas uz vidusskolu, bet vēl nav skaidrībā, kā speciāl arodu izvēlēties.
Atliek vēl jaunākais - Aleksandris - Zigfrīds, kuru es vairākas reizes šai grāmatā esmu pieminējis kā "sāpju vīru" izciesto operāciju dēļ. Ar gandarījumu nomanu, ka viņam prāts nesas staigāt senču pēdās.
19. 12. 1943. g.
Grūta slimība atkal piemeklējusi mūsu māju, bet ceru ka Dievs griezīs vēl visu par labu. Abi zēni skolā saslima ar masalām, kas jau nu nebūtu kas sevišķs, bet Dāvis sakarā ar masalām, savas vājākas sirds darbības dēļ, dabūja arī plaušu karsoni. Esam darījuši visu iespējamo grūtību atvieglošanai, tika izsaukts ārsts Lūsis no Valmieras un beidzamā laikā arī Trikātas ārsts Burkins, kuri mierina un apgalvo, ka stāvoklis neesot bez cerībām. Lai Dievs dotu drīzu veselību, jo slimības dēļ aizkavējas arī skolas darbi.
6. 1. 44.
Zēni apmeklē atkal skolu, lai gan vēl nav gluži atspirguši.
Arī Rīgā skolnieki slimojot.
31. 12. 43.
Vecgada vakarā.
Meld. "Mans stiprums, Tevi mīlēt grib.
Jau gada vakars rietu zvana, 
Un torņi smailes zilgmē slien,
Ikviens šai brīdī dziļi mana,
Cik ātri mūžs ar laiku skrien...
Mēs savus gadus vadam tā
Kā vecā pasakā.
Gads dažu sirdi klusinājis,
Tai aizsaulē Dievs lēmis būt,
Kas zaudēto ir apraudājis,
Tam vairs to mūžā neatgūt,
Kas gājis, - Dievs lai ir ar to:
Tas mieru iemanto.
Tad steidzaties Jūs, mani gadi,
Lai laiks man jaunu stigu cērt,
Tik Tu, ak Kungs, jel mani vadi
Un gadus liec kā pērles vērt, -
Lai mūžs mans grezna rota tiek
Ko Tev pie kājām liek."
A. Vecmanis
Bazn. Ziņu N 54.
1943. g.
16. 1. 44.
Kara dārdi atkal pamazām tuvojas. Lasot avīzes un klausoties "radio" var gandrīz teikt, ka aiz ieraduma, dzirdot šos ikdienas atkārtotos ziņojumus, ka jau ikdienišķa parādība, paliek puslīdz vienaldzīga. To vēlamies un ar gribas ticēt, ka šausmīga nelaime ies secen. 
Kā negaiss nav aiz kalniem, bet pamazām tuvojās, uz to norāda bēgļu straume no Krievijas apgabaliem, kurus vācu karaspēks, atkāpjoties novada uz savu aizmuguri un kuriem jādod telpas. Baigas jūtas pārņēm, klausoties šo nelaimīgo ļaužu stāstu par viņu ceļošanu, atstājot iedzīvi. Atliek tikai lūgt Dieva žēlastību.
Šai dienā, kad es rakstu šīs piezīmes, ir brīnišķīgs jauks laiks - šur tur dzird kuļamo mašīnu melodisko dūkoņu. Vējš šalko kokos un viss ārs ir pilns augļu smaržas. Tīrumos paceļas labības statņi. Daba nepārprotami vēsta rudens tuvumu. Sola bagātu ražu druvas saviem kopējiem, bet sirdī man ir tik skumji, skumji... Nezinu pats no kam tas tā. Vai būtu žēl pagājušās vasaras, ar ziediem un sauli. Darbiem piedzīvojumiem. Vai arī pagājušo gadu. Sirds reizēm smeldz, bet ko? Pats tam es šim brīžam nevaru rast atbildi. Skrien gadi prom, kā bezdelīgas žiglas. Nez visu līdz, tik paliek atmiņas. Jā, paliek tik atmiņas. Atmiņas paliek vienalga kādas, labas vai sliktas. Reizēm ir tāda sajūta, ka kaut kā trūktu, tuva, mīļa. Tiešām nav vairs vecāku, kuri nelaikā aizgāja atdusēties mūžīgā miegā. Ja, tas vis nebūtu noticis, tad būtu bijis daudz labāk. Bet var būt arī tā labi...
1943. g. 26. sept.
Vēl atlikušas nedaudz lapas, kuras gribu veltīt manu pēcnācēju izredzēm. Esmu jau agrāk vienā, otrā grāmatā pacēlis jautājumu, par vēlamo īpašuma apsaimniekošanu, ņemot pamatā Vācijas dzimtsmāju likumu, bet šis ir jautājums kuru patreizējos apstākļos velti cilāt, jo vēl nekad nākotne nav bijusi tik tumša un draudoša.
Lasot laikrakstus, klausoties radio ziņas, ir tāds iespaids, ka tuvojas kas drausmīgs. Un tomēr sirds nevar apmierināties neko nedarīt, ne uz ko necensties. Gribas ticēt, ka komunistu briesmas ies secen. Gribas vēl cerēt, ka Daudžu mājas takas staigās šās vecās dzimtas pēcnācēji, kurus līdz šim nekādas vētras nav varējušas atraut no šā zemes stūrīša. Daudžu mājas ciltskoks jau vairāk kā 300 gadus
84.
es savā laikā dāvināju savai sievai, bet kad Tu tāda vairs negribēji būt, tad Tev arī vairs nav tiesības uz to!"
Beidzot, kad Tu itkā atvadoties man sniedzi roku, kuru es negribēju palaist prasīdams pēc iemesla, kas Tevi uz šādu soli spiež un kur Tavs ceļa mērķis, Tu ar redzamu niknumu izrāvi savu roku un pusskriešus devies ceļā.
Redzot Tevi aizejam caur vārtiem ar drēbju saini padusē, manī palika neizsakāms žēlums, Tu līdzinājies ubadzei, kam nav savas mājas, ne piederīgo, ne mīļas sirds kam pieglausties un sūdzēt savas sāpes. Tu izvēlējies ceļu, būt par ceļinieci, bez noteikta mērķa lai varbūt kādreiz dziedātu: "Katris zin' kur tam ir māja, katris zin', kas gaida to; Tikai man nav gaidītāja..."
Man vienmēr vēl liekas ka sapnis vakar notikušais, jo neatrodu izskaidrojumu Tavām pārvērtībām, Tavam
85.
lūzumam 1. augustā, tāpēc gribētu apskatīt tos iemeslus, kādi man zināmi, bet šodien to nespēju, cik tāļu vakarējais notikums nav vēl mazinājies.
25. sept. 1938. g.
agrā rīta stundā.
"Mūsu prāts ir aptumšots, ļaunu domu, ļaunu dara, ja tas netop apskaidrots, ar to gaismu Tava gara; kā Tev sirds to spēku dabū, censties, cīnīties uz labu."
Jau pagājušas 3 nedēļas, kopš draugs, kas priekš 12 gadiem pie altāra solījās būt uzticīgs "līdz Dievs šķirs, caur laicīgu nāvi" mani atstājis un līdz šim pat nezinu kur meklēt. Man jāsaka ar Ijabu: "Manas dienas ir ātrākas ne kā vāvera spole un beidzas bez nekādas cerības.
Piemini, ka mana dzīvība ir vējš un mana acs labuma vairs neredzēs."
Ijaba gr. 7 nod. 6. 7.
Šās 3 nedēļas aizgājušas darba steigā un dienu smagās domās itkā vieglākas,
50.
87 ....
 - Kā redzu, Tu jau vienmēr gribēsi paturēt pēdējo vārdu, tamdēļ labāk klusēt, jo "viens akmens vien neklaudz!!"
mierinošus vārdus... Tikai kaut kur augstu gaisā, lielās kapličas koku galotnēs pacēlās bars izbiedētu melno kraukļu, kuru ķērkšana un spārnu švīkoņa man atgādināja it kā izsmieklu par visu skaisto un dzīvo. Itkā nepielūdzamais liktenis ņirgātos pār mani un teiktu: "Es žēlastības, līdzjūtības nepazīstu - iznīksi arī tu - necienīgais tēls."
 Un toreiz atvadoties no sava mīļā brāļa kapa kopiņas, kurš tā mīlēja dziesmas, puķes un sauli un visu visu, kas skaists... toreiz es viņam apsolījos kalpot dziesmām, puķēm un saulei un visam kas dzīvē ir skaists un labs! Un toreiz: atgriežoties dzīvē cik tad es biju viena, jo es biju zaudējusi savu, varbūt, vienīgo draugu.
Ja toreiz un tagad? Vai arī šovakar es neesmu atkal viena, jo dzirdu kaut kur sev tuvumā putnu melno spārnu švīkoņu: "ai, cik melniem spārniem lidot grūti, jo tiem krītot salti pretīm smej lāpsta, gremžot dobi zemes krūtī..."
51.
Kamdēļ jūs smejaties par mani, jūs, melnie draugi? Vai neesmu savu solījumu godam veikusi? Vai neesmu pildījusi savu dzīves pienākumu? Par velti jūs sakāt: "viss iznīkst, viss zūd, viss dzīvē ir nieks!" Es tam neticu. Man vēl darba daudz.
8. jūlijā 1934. gadā.
Ir pagājis tikai pusgada no manas pēdējās atzīmes, veltīta politiskai, resp. Valsts dzīvei.
Toreiz, komentējot Anglijas valstsvīra O. Kronwela vārdu, vērstus pret parlamenta deputātiem, nobeidzu ar piezīmi: "Vai arī Latvijā nevarēja būt tāds vīrs, kurš izbeigtu pļāpāšanu un andeles Sarimā?"
Tas tagad laimīgā kārtā ir noticis 15. un 16. maijā. Kad pirmo ziņu saņēmu 16. maija rītā, būdams Strenčos un ar pusdienas vilcienu pienākušie laikraksti apstiprināja notikuma pareizību, tad pirmajā acumirklī nespēju izteikt nevienu vārdu, bet manīju ka asaras rit no neparedzēta pārsteiguma.
Sen gaidītais tagad ir noticis fakts un Latvijas vēsturē ir pāršķirta jauna lapa.
Laikrakstos sāka parādīties apsveikumi jaunajai valdībai un sekojot citu piemēram, arī Trikātas baznīcas Valde uzdeva man, izstrādāt tekstu, apsveikumu, ka Baznīcas Valdes sekretāram, man tā bija
58.
-gātības, kura cilvēku padara par savu vergu, kam vairs cita mērķa dzīvē nav, kā jo vairāk mantas saraust, pēc dzejnieka vārdiem:
"Jo ir, jo grib, jo trūkst tam vēl,
Kas citam ir, tā šim ir žēl..."
Beigšu ar šiem lūgšanas vārdiem:
"Dod man jaukas jūtas, kas cenšas darīt labu cietiem ļaudīm ar prieku, tomēr pateicības negaida, sāpes liec man klusiņām paciest.
Dod man mantas, pasaules goda tik, cik Tu pēc sava tēvišķā prāta zini.
Vadi man, kur gribi, tik beigās dodi dvēseles mieru."
59.
2. janvārī 1935. g.
Mēs savus skatus augšup raidām,
No kurienes mums palīgs nāk,
Un jaunu spēku no tā gaidām, 
Kas visu svētīt vadīt māk.
Viņš dzīvību vēl visur rada
Un to ar mīlestību sedz;
Uz gaismas kalniem visus vada
Un katra bēdas rūpes redz.
Pārkāpjot jaungada slieksni, sirds tādu kā ilgu vēlējumos pilna, gribētos zīlēt, gribētos ticēt, ka nākamais būs ja ne labāks, tad vismaz pagājušā gada cienīgs. Pārskatot pagājušā gada atzīmi no 1. janv., man jāatzīstas, ka toreizējie vēlējāmies, lai arī Latvijā rastos Kronvels, kas noziedzīgo tautas pārstāvju bandu, jeb nu viņi paši sevi ironiski dēvēja par "ķeizariņiem" savas neaizskaramības dēļ, kuru viņi kā deputāti baudīja, bet kuriem rūpēja vienīgi savas personīgās intereses, laimīgā kārtā piepildījies mans vēlējums 15. maijā 1934. g. un Augija staļļus iztīrīja Latvijas Krouvels K. Ulmanis.
72.
73.
31/V. 36. g.
Motto: "Katris rīts ir jauna slāpe:
Izprast dziļāk. Mīlēt vairāk.
Sniegties augstāk. Iegūt vairāk.
Vakars: satrakota kāpe."
Iz "Baltais ceļš" 1731.
Pēc ilgāka starpbrīža, vēlētos atkal dalīties savos pārdzīvojumos un pārdomās. Trūkst še atzīmes par vairāk kā gadu, kuras kā nepiederīgas un svešas, ir iznīcinātas. Un tā arī ir labāki. Ar katru jaunu rītu, ar katru jaunu dienu, meklēju tikai to labo, nepieminot laimi, lai gan ar dzejnieka vārdiem runājot:
"Divas dienas mūžiņā:
Viena laba, otra ļauna.
I labā, i ļaunā
Abas dienas jādzīvo..."
Tā tad pieminēt tikai labo, pie kuras rast atspirdzinājumā ļaunai dienai. Un tieši tagad, kur iestājies itkā lūzums pret neseno pagātni, sirds jūtas laimīga.
56.
Kas zīmējas uz verdzenes dzīvi, tad neskatoties uz tēloto, esi visur bijuši, kur gribējusi un jā, tagad par ziemu nav bijis pastāvīgas liekas strādnieces, tad nu caur vīra vainu.
Redzu, ka nevis vīrs var darīt ko atrastu par labāku, bet Tu prasi burtisku savu pavēļu izpildīšanu un ja tas nav darīts, tad nelaime mājā. Tā nesen sarīkoji jandāliņu par to vien, kad neesmu nosūtījis puisi tūliņi no rīta putraimus malt, jo nebij zināms vai dzirnavas nav pārpildītas, bet to darījis pēc brokasta, kad bij nopļauts atlikušās pļavas stūris un varēju pa tālruni sazināties ar melderi. Negribu tuvāk aprakstīt incidenta sīkumus, bet pietiek, ja teikšu, ka nekad un nekur nav bijuši pietiekoši iemesli jeb nodomi pretēji ko darīt, tikai vienīgi rūpēties lai vis būtu pēc manas saprašanas kārtīgi.
Esmu nācis pie pārliecības, ka še labojams nekas nav un tamdēļ varu sagaidīt dažu labu pārsteigumu. Arī pērkona negaisi jau dabā notiek
57.
tīri piepeši un lai nenotiktu nelaimes, ieteicams apgādāties ar zibens novedējiem. Ikdienišķā dzīvē tāds zibens novedējs var būt vienīgi pacietība un panesība, pēc vecā sakāmvārda: "viens akmens vien jau neklaudz!..."
Tagad vēl pāris vārdus par "pārticību" un "pieticību".
Man daudz reizes lieki dzirdēt, ka esot nabags, lai gan esot daudzināts par bagātu. Ja nu esi kļūdījušies bagātību meklējot, arī nav mana vaina, jo pats nekur neesmu lielījies ar savu bagātību, drīzāk otrādi. Bez tam es arī nezinu mēra, ar kuru mēro bagātību? Vai Tu to zini? Pārtikušu ļaužu slava tomēr "Daudzu mājai" ir jau no seniem laikiem, ka to apliecina H. Euzeleņa raksti par "Trikātas novada senatni". Arī šinī pievestā gadījumā, nepilna gada laikā. Tavā rīcībā nodotie Ls 1200,- un vairāk nav saimniecības gaitā traucējumus radījuši, vai tā ir nabadzība?
Kā redzams "pārticība" nav vēl "pieticība" un runājot par bagātību, "visbagātākais" ir tas, kurš pieticīgs ar to mazumu, ko Dievs viņam uzticējis. Lai Dievs mani pasargā no ba-
36.
uzņemšanu, (ņemot vēl vērā manu straujo dabu un sevis savaldīt nemācēšanu) un dienām ilgi pārdomātu sperto soli? Kā redzu - un tiešām Tu varēji ņemt spalvu un par to rakstīt! Man liekas, ka Tev nevienu reizi vien nav nācies dzirdēt no manis varbūt nepelnītu pārmetumu, bet tas ir neapdomāts, tā sakot, kas uz sirds, tas uz mēles, kur patiesībā manā sirdī tanī brīdi nav it nekā ļauna. Bet vai ar Tevi, kā šoreiz, tā arī citām reizēm, nav atradis. Vai Tava klusu ciešana un pārdomātie izteicieni nava iznīcinoši baigās. Gadiem ilgi Tu vari turēt sevī kādu rūgtumu un par to nelikt citiem manīt. Vai te neder salīdzinājums kaut vai par to pašu suni, ka suns, kas rej nav bīstams, bet klusais ķēdes suns ir nāvīgs...
Vai Tu, rakstīdams iepriekšējās piezīmes, arī iedomājies cik tāļu Tu varēsi ievainot savu tuvākā dvēseli? Vai Tu ar iedomājies par to, ka šīs piezīmes kādreiz varbūt varēs lasīt mūsu bērni, kuri tad būs pieauguši un visu sapratīs? Un kādās domās tad viņi dzīvos par savu māti, kura viņiem dzīvību dodama
37.
ir upurējusi savu dzīvību, Kā redzu, Tavās iepriekšējās piezīmēs - nevienā vietā Tev nava ienācis prātā par mani pieminēt arī kaut ko labu. Vai tiešām tā ir bijis, ka esmu gribējusi tikai ļaunu... (Gribi turēt vīru zem tupeles). Nav taisnība.
Kā pats esi izteicies iepriekšējās lapas pusēs, ka Tu esot mežs, kurā atbalsojoties mani vārdi, bet vai arī Tu neesi tas pats, kurš esi ļāvis apmaldīties savai Laimdotai šinī mežā, jo Tu zini gluži labi, ka ar savu "ironisko smiekliņu" Tu manī pazudini katru pašsavaldīšanos.
6. janvārī 1934. g.
Motto: "Reti dzīvē acumirkļi,
Kuri jūtas modina
Kuros sāpju, dusmu kliedziens
Atskan uguns valodā.
Un starp mazām bēdām, priekiem
Ikdienības kārtībā
Sadrūp dzīve pamazītēm
It kā sausa garoza." Aspazija.
Jau nostaigāts neliels ceļa gabals jaunajā gadā, kurš savās pirmajās dienās nav neko labu nesis, jo pats es biju spiests pavadīt dažu dienu gultā, bērni viens un otris mazliet sirga un vēl tagad sirgst, bet vecai mammai laikam nāksies palikt ilgāku laiku uz gultas. Neskatoties uz to, mana dzīves biedrene atrod par iespējamu līksmot Valkā pie "Aizsargu eglītes", kur Trikātas aizsardžu pulciņš uzstājas ar kora dziesmām. Šī jau nav pirmā reize, bet man liekas, tādās reizēs radies ar vien biežāk, kur viņa iedomātos aizsardžu pienākumus turēs augstāku par savas ģimenes pienākumiem. Manī tas modina izbrīnu un nesaprašanu, kaut gan pamazām sevī mācos apspiest katru nemieru un uztrau-
45.
-kumu, par kādiem vēsta dažas iepriekšējās atzīmes. Lai jau paliek "retāki tie acumirkļi, kuros dusmu, sāpju kliedziens, atskan uguns valodā..."
Šoreiz jau un lielus sarežģījumus nerada viņas prombūtne, jo atradās izpalīdzīgas rokas uz šo īso laiciņu, bet kā būs nākošu vasaru, kad aizsargi sarīkos "nometņu dzīvi" uz ilgāku laiku? Spriežot pēc tās intreses, ar kādu viņa pagājušo vasaru gaidīja šo "nometnes dzīvi", kura šoreiz gan izpalika, nav divu domu, ka viņa no tām atturama nebūs. Negribu pie tām ilgāk kavēties, bet tomēr vēroju, ka mūsu kopīgās gaitas pamazām šķirās un šķiras tamdēļ, ka viņa negrib meklēties Zālamana gudrībās padomu dzīves ceļā. Nopietnāki pārdomājot piezīmi no 11. Sept., tiešām jāapstiprina Tavs izteiciens, ka: "katrs pats savs tuvākais!" (Tas domāts ir tikai priekš Tevis paša, jo vairāk tik nosūna visas egoista, pasaulē nav). Vai vis šis raksturs nav apsūdzība pret manu cenšanos sevi savaldīt? Vai tad mana dvēsele ir tērauda gabals, pret ko saudzība nav jāievēro, bet var atļauties visādas pārestības, nebaidoties tādu saplēst? Savāda loģika! Es saprotu to lietu
54.
22. jūlijā 1934. g.
"Tā ir liela mantošana, ja kas Dievam kalpo
Un ir pieticīgs..."
Šos vārdus gribu veltīt sava drauga 16. janv. piezīmei, kura izskan kā verdzenes dziesma ar bezatpūtas darbu un kā tērpu zuperkules ar lopu mēsliem kā vienīgo kosmētiku piedevām; turklāt vīra despotismis un naids, ka atliek tikai izsaukties: "Būs vienai man še būt par svešinieci!"...
Atminos no agrākiem laikam, kad mēs tikko iepazināmies, kā Tu jūsmoji par skatuves mākslu, runāji par dramatiskiem kursiem un to apmeklēšanu. Žēl ka tas nav noticis, jo tēlojošā mākslā Tu būtu guvusi lieliskus panākumus. Tādu iespaidu es saņēmu lasot Tavu piezīmi no 16. janvāra.
Tāpat kā tēlotājs jau pats nedzīvo attēlotos apstākļos, dot spēj tādus iedomāties un skatītājam dzīvi priekšā celt kā pašu
55.
īstenību, tā arī priekšējā piezīme, droši vien domāta nākamai paaudzei, kura varbūt kādreiz interesējās par agrāko dzīvi un apstākļiem. Negribu izplūst plašākās atbildēs, atzīmēšu visā īsumā ar reāliem skaitļiem. Pēc negaidīta un bezpamata incidenta 5. sept. pag. gadā ar piezīmi no 10/IX. manī radās vēlēšanās reizi rast tādu stāvokli, lai līdzīgi gadījumi neatkārtotos un tamdēļ visu par bekoniem un labību ieņemto naudu Ls 400,- jan. 12/IX noguldīju uz sievas (resp. Tavu) vārdu Trikātas Pasta krāj-kasē. Uz rudens pusi vajadzēja vēl sagādāt otrus Ls 400,- lai kopā ar augšējo noguldījumu varētu nopirkt flīģeli. Ls 800. Tā paša miera dēļ, esmu 
....
 katru brīvāku 
žurku
 atkal noguldīt uz sievas vārdu un viņas noguldījums jau pieaudzis atkal uz Ls 400,- Tā tad nepilna gada laikā izņemti no saimniecības, apgrozības Ls 1200,- Arī par apģērbu šis tas izdots, jo kur tad paliek aizsardžu formas tērps, balts ķitelis, ilgviļņi etc., bet par to jau neesmu atsevišķu rēķinu vedis.
52. 
jāizpilda, kamdēļ 2. jūnijā nosūtīju sekojošu rakstu.
"Augstu godātiem Ministru Prezidentam Kārlim Ulmanim un Kara ministram ģenerālim Jānim Balodim.
  "Ar sasprindzinātu uzmanību un bažām sekojām Saeimas darbībai pēdējā laikā, tāpēc 15. maija notikumi mums sagādāja neizsakāmu prieku un dod ticību labākai nākotnei.
   Visaugstākā sargāšanu, izturību un sekmes tautas dižajiem Vadoņiem, viņu tālākā gaitā no vēl:
I. Trikātas ev. lut. draudzes dāmu komitejas;
II. Trikātas ev. lut. bazn. valde.
Visu šo laiku, jau vairāk kā pusotra mēneša, dažas no iznākušajām avīzēm, it īpaši "Brīva Zeme", galvenām kārtām sniedz apsveikumu Valsts Prezidentam K. Ulmanim, mazāk ģenerālim J. Balodim, lai gan viņu ceļi tik cieši saistās, sākot ar 1919. gadu, ka viens bez otra - nav gandrīz domājams.
21. jūlijā 1934. g.
Šodien sākas Rīgā lieli tautas svētki ar "Atdzimšanas dziesmas" uzvedumu. Tā ka nav iespējams visu personīgi līdzi pieredzēt, 
53.
tad tagad to noklausos pie "Radio" aparāta, kur informators pie uztvērēja stāsta izrādes gaitu un svinību kopiespaidu. No savas puses tagad tikai atzīmēšu dzejoli no 
Fredoleto
.
Atdzimšanas svētkos.
Latvju zeme latvju priekšā san:
Latvju Rīgā Latvju Dziesma skan!
Latvju karogs visās malās plan -
Tagad jūtam: Kungi esam gan
Savā Dzintarzemē brīvajā.
Sava senču garā dzīvajā
Katris savu darbu darīsim -
Valsti pretī saulei vadīsim.
Slava Vadonim, kas drošu roku
Lauza aklā naidā zelta žogu!
Tautai vienotai skan jauna dziesma -
Katra krūtīs kvēlo gaisa liesma.
Divi laika posmi strauji mainās -
Senie sapņi vēršas dzīves ainās,
Jauna doma visus jaunus dara:
Stāvi stpra - Latvju Tautas Vara!
78.
virs vienas kapu plāksnes, negribot pazib doma, ka mans puisīts tur gulētu, tad, šāds tēls viņam lai kaisītu ziediņus uz kapiņa...
Mājās pārbraucot Gunārs ar Astrīdu ieskrien ar ziņu, ka vētra nolauzusi aiz klēts putnu dārzā kļavu, kura uzkritusi jaunajai, pavasarī stādītai ābelītei putnu dārzā. Atkal pazib galvā doma par puisīti vai tik tas nav vēstījums par salauzto jauno dzīvību dzīves rītā. Tikai pēc tam, kad steidzīgi ar zāģi biju atbrīvojis kļavas zarus un piesēju pie ābelītes, atradu ka galotnīte tomēr vesela, lai gan blakus zariņi aplauzti, sirds mazliet nomierinājās. Tā ka vakar - 17/VI - bija paredzēta operācija, vakarā ar nepacietību gaidīju kādu paziņojumu pa tālruni, bet velti.
Nezināšana par to, vai operācija jau vakar bijusi, jeb vēl priekšā stāv, ir tik mokoši 
79.
un vienatnē asaras nav valdāmas. Ir tāda sajūta, ka labprāt viņa vietā gulētu uz operācijas galda, ja tas tā varētu būt, bet šis sāpju un ciešanu ceļš jāiet tomēr katram pašam, kam tas pēc Visaugstākā gribas lemts, kā tas biķeris jādzer.
"Abba Tēvs, Tu spēji visas lietas! Ņem šo biķeri no manis! Tomēr neko es gribu, bet ko Tu gribi." Markus 14. 36
Pašreiz Rīgā pulcējušies jauni un veci ļaudis - dziesmu mīļotāji - uz IX. dziesmu svētkiem un no pagasta mājas ziņots šim svinību gadījumam uz vilkts valsts karogs, bet kā lai pušķoju ar karogu to māju kurai tik daudz sēru. Vecā māmiņa arī daudz asaras lējusi šā "sāpju vīra", mazā cietēja dēļ. Še gavilēm nav vietas un karogs lai stāv neatritināts.
48.
vai kaut kas nav jāpalīdz kūtī - vai nav kannas jāieceļ, ūdent., vai laipa jānolīdzina un t. t. Bet Tu likies gulēt tanī pārliecībā, ka augstākā mērā izpildi ģimenes pienākumus. Un tad naktī nemaz, pie tam, nedzirdi, ka Tava "ģimene" raud.
Saki, draugs, priekš kam, priekš kura ir vajadzīga Tava "cenšanās sevi savaldīt". Un pret kuru tad īsti Tu savu dusmu lēkmi valdi? Pret mani?! (lūk nezvēr) Kamdēļ tāda noslēpumainība? Ko esmu Tavā priekšā noziegusies, ka Tu valdi savas dusmas? Kur ir tas ķēms no kā Tu baidies un kas šķir kopējās gaitas? Es gribu šinī jautājumā skaidrību! Ko nozīmē Tavas kleitas, kosmētika un kavaliers? Ar kādām tiesībām Tu uz manis to attiecini? Cik kleitu, pūdera man esi iedevis un kur slēpās Tavs iedomātais kavaliers? Apdomā ko Tu runā un domā, tad tu varbūt redzēsi un sapratīsi kāda ir mana kleita, kosmētika un kavaliers. Vai mana
49.
kleita nav dažkārt zuperkule un kosmētika tik daudz, cik slaucot un skrāpējot govis ar asti uzpindzelē un kavaliers, jā kas gan vatētu būt mans kavaliers? Ja Tu to vēl neesi redzējis, tad varu Tevim pateikt: mans kavaliers ir bijis mans darbs jau no bērnu dienām. Jo arī agrāk sākot no senās mīļās bērnības man maz ir bijušas saulainas dienas (kā arī tagad Tu centies viņas aizēnot). Esmu pazinusi tikai darbu, jo biju vēl bērns, kad pazaudēju visus tuviniekus, tad atlika man tikai viens un tas - bija darbs...
Nāk prātā man viens baigs dzīves brīdis. Tas bija toreiz pie kapličas, kurā gulēja mans draugs un brālis, bet pie kura pieiet man trūka spēka un es noslīku ceļos kapličas priekšā pie koka soliņa un raudāju žēli - žēli... jo man dzīvē nebija vairs neviena tuva cilvēka. Bet manas asaras neviens nedzirdēja, neviens nepieglauda manas galvas pie savām krūtīm un neteica
76.
6/VI. 38. g.
Arvien retākas paliek tās reizes, ka atrodu vēlējumos atzīmēt savas jūtas un pārdzīvojumus, runājot ar Aspazijas vārdiem:
"Reti dzīvē acumirkļi, kuri jūtas modina
Kurās sāpju, dusmu kliedziens, atskan uguns valodā."
Nāk priekšā neveiksmes saimnieciskā laukā, gan ģimenes locekļu slimības, arī pats sajūtu, ka dažādas slimību parādības sāk mani biežāk apciemot, itkā atgādinādamas: "Apkop savu namu..."
Šīs un tamlīdzīgas pārdomas modina vēlēšanos savu mūža gaitu vēlreiz atzīmēt, kāda tā tēloja atmiņā, runājot ar "Fausta" vārdiem: 
"Jums seko jautra dienu raibā gaita,
Dažs mīļots vaigs man atkal parādās;
Un pirmā draugu, pirmā mīlas saite,
Kā sena teika sirdī ieskanas..."
77.
18/ VI. 38.
"Kas zvaigznes gaisā stāda, 
Kas saulei ceļu spriež
Tas ar par tevi gādā,
Kad bēdas tevi spiež."
Dziļas skumjas un nemiers mani neatstāj, kopš mana dzīves biedre ar mazāko puisīti "Audrīti" aizbrauca uz Rīgu. Kad vakarrīt saņēmu kartiņu par puisīša atstāšanu Nīmana bērnu klīnikā un īsu paziņojumu, ka "operācija nepieciešama un ļoti bīstama, jo jāoperē trešā mandele virs deguntiņa, pieres iedobumā," tad nemiers pieaug. Vakar 17/VI. biju Valmierā pie jauniegādātās tvaika - pašbraucējas mašīnas saņemšanas no Rīgas, kur kopā ar citiem, raizes itkā apklust, toties ejot pa ielu savā nodabā, asaras nav valdāmas. Ejot gar Ivanova kapu pieminekļu darbnīcu un ieraugot enģļa tēlu
38.
nebūtu skanējuši dziesmas un kapa zvani, kā arī mācītāja cerību pilnie augšām celšanās vārdi, tad izlūdzos no Visu augstās debess un zemes valdnieka: Vadi man kur gribi, tik beigās dodi man dvēseles mieru.
Olga.
31. Oktobrī 1933. gadā.
Motto: "Dzīves jūra bangaina,
Dzīves gaita kļūmaina..."
Pēc ilgāka starpbrīža, kurš pilns dažādu steidzīgu darbu un darīšanu, saņemot šo manu piezīmju grāmatu, sev par lielu pārsteigumu, atrodu manas "Laimdotas" atzīmi no 11. Sept. š. g. Lasu un pārdomāju, kā tas varēja gadīties? Ne jau tamdēļ, ka es gribētu ko no viņas slēpt, bet gan tamdēļ man pārsteigums, ka nemēdzu tā pavirši glabāt savas piezīmes un otrkārt, man bija iespaids, ka viņa pavisam neintresējas par manu dvēseles dzīvi un iespaidu it kā nevēlētos dalīties, bet iet savu patstāvīgus ceļus. Ja šis nejaušais gadījums viņu piespiedis ierakstīt tomēr dažas
39.
rindiņas, kaut arī ne glaimojošas manām iepriekšējām atzīmēm, tad pati ikdienas dzīvē tomēr rādās būt gaišāka - saulaināka. Kad es pēc pēdējās piezīmes no 10. sept. it kā gliemezītis, ievilcies savā čaulā, klusi vēroju cik ilgi negais vēl turpināsies, vai dzejnieka cerības: "Nebēdā kad vētra plosās,
Gaidi vien, drīz pāries tā, 
Saulīte pēc barga laika
Rādīsies jo mīlīga!..."
likās itkā ironija ar ikdienas dzīvi, tad tiešām ar manu "Laimdotu" bija notikusi pārvērtība, un pēc šoreiz neparasti "ilga negaisa" pamirdzēja saules stars.
Nevaru to citādi atzīmēt, kā "saules staru", ja viņa aizmirzdama visu bijušo, kā sapnis Klusu ierodas pie manas gultas, apvijas rokas ap manu kaklu un pieglaudās pie krūts. Tādu brīžu izjūtas nevar izteikt tikai just, tamdēļ arī viņa, uz manu klusu jautājumu: "vai nu sirsirus aizdzini?!" atbildes vietā uz spieda ilgu, dedzīgu skūpstu, kurš man lika visu aizmirst un vairāk nejautāt... (Izteiciens par sirsiņa aizdzīšanu ņemts no manas sarunas ar bērniem, kuri reizēm iespītējas un neklausa, bet kurus pieņem tikai tad, kad paliek labi un saka, ka aizdzinuši širšinu).
Otrā dienā piecēlos, itkā atdzimis, kā kādu lielu ne-
74.
31/IV. 38. g.
"Cilvēku dzīve ir misija, sūtība. Katris cits iztulkojums ir aplams. Un ikvienam cilvēkam dzīves jēga nozīme - visas savas spējas, ko viņam dāvājusi daba, attīstīt un nodarbināt vispārības labā..." Prezidents K. Ulmanis
Arī man daudz reizes ir radies jautājums par dzīves jēgu, ko nevaru pats sev atbildēt, bet ir arī brīži, kad jūtos itkā savu neatliekamu pienākumu pildot, piedaloties sabiedriskā dzīvē, tā tad, strādājot vispārības labā. Man netīk skaļums, bravūra un nekad neesmu centies pēc popularitātes.
Man jāsaka ar Fausta vārdiem:
"............ nemāku
Starp ļaudīm glaimi izturēties.
Es nepazīstu pasauls izmaņu.
Es citu priekšā niecīgs sevim liekos;
Es vienmēr kaunīgs būšu, kad ar ļaudīm tiekos."
Neskatoties uz manu atturību, tomēr esmu uzņēmies un izpildu misiju, būt par sekretāru draudzes padomē un valdē, bez tam arī citās organizācijās - saimnieciska rakstura. Ir bijuši brīži, kur darbā radušies sarūgtinājumi.
75.
un doma atteikties, bet redzot, ka nav tūliņ bijis dabūjams, resp. atrodams mana darba turpinātājs, manī pašā modies jautājums: vai daru pareizi ja atteicos? Tad man nāk prātā apustuļa vārdi: "Lai kalpojam ikviens ar to dāvanu, ko esam saņēmuši, ka labi nama turētāji par tām dažādām Dieva dāvanām..."
Nevaru atstāt nepieminējis, ka š. g. 9. martā, lielā lūdzamā dienā, kad man tika pilni 60 gadi, mani apsveikt bija ieradušies draudzes pārstāvji ar mācītāju V. Ozoliņu priekšgalā, nododot man kā piemiņu sienas pulksteni. Baznīcas priekšnieks nebija ieradies, jo bērni mājā slimoja ar šarlaku. Bija svinīgs brīdis, kad mācītājs noturēja 
....
 kalpot
Ziemeļ Latvija. N 65 V. (12) 24.3.38.
25.3.38.
60.
Reizē ar jaunās kārtības ievešanu, Vadonim ar nopietnāki kā agrāk, jāredz visas Valsts vajadzības, jāatmet partijas disciplīna un lozungi, kur katra partija centās tikai savas intereses aizstāvēt. Tā mēs redzam, ka saimnieciskā laukā zemniekiem nācās piekāpties dažu iepriekšējo gadu priekšrocību dēļ, zīmējoties uz Valsts garantētām lauksaimniecības 
pres. anam
. Necentīšos atreferēt Valsts prezidenta runu radiofonā, jo to jau sniedz visā pilnībā "Brīvā Zeme", atzīmēšu tikai, ka Valsts prezidents visumā ir optimiski nosaukts un paredz uzplaukumu visās saimniecības nozarēs un visā Valsts dzīvē. Lai Dievs dotu, ka šie vēlējumi piepildītos.
Man, kā niecīgam loceklītim valsts dzīvē un saimniecības laukā, klusi vērojot apstākļu gaitu, tāda optimisma nav. Gluži pretēji iespaidi rodas, sekojot lauksaimniecības ražojumu slīdošai tendencei, kamdēļ no lielas jūsmošanas atturēšos.
71.
80.
30. jūnijā 1938. g.
"Paļaujoties uz Dievu un uzticaties ārstam!" šādus mierinošus vārdus man vakarvakarā teica bijušais Trikātas mācītājs no Rīgas, pa tālruni. Arī viņš bija bijis mūsu puisēnu apraudzīt slimnīcā un izteicās par vidusauss iekaisuma operācijas nepieciešamību. Mazais cietējs jau vienu operāciju izcietis un tagad gatavojas uz nākošo. Šās domas par šo mazo "sāpju vīru" man neliek miera un neviļus ausīs itkā ieskanas dziesmas motīvs: "... sāpes, bēdās gūstīt esmu. Es uz tiem Ciaus kalniem skatos, no kuriem nāk man palīdzīb'!"... Atkal un atkal man jāatzīst sava nespēcība un jālūdz; "Tavs prāts lai notiek!"
81.
17. jūlijā 1938. g.
"Dievs labi dar' ko darīdams,
Ir taisnis savā varā!..."
Šie dziesminieka vārdi man nāk prātā un klusumā pie sevis dziedu šo dziesmu motīvu, atceroties pagājušās svētdienas iespaidus Rīgā, Nīmaņu bērnu klīnikā, kur biju apraudzīt mazo slimnieku. Ārsts, redzot manu nemieru, apgalvoja, ka sarežģījumi neesot paredzami pēc operācijas, kura izdevusies labi un tik līdz būšot iespējams celties no gultiņas, tad viņš manu mazo mīluli laidīšot dārzā pastaigāties.
Redzot un dzirdot, ka slimnīca pilna ar tādiem un vēl grūtākām kaitēm, sajūtu sevī itkā pārmetumus, par manu mazticību un kurnēšanu uz Dievu, par šo pārbaudījumu, ko Dievs savā neizdibināmā prātā manai ģimenei uzlicis.
12. aug. 1938. g
Ar vakardienu pusīts atstāja slimnīcu, kurā sabija laikā no 15. jūnija, pavisam 58. dienas. J. Nīmaņa slimīcas rēķins kopā ar operācijām, iztaisa Ls 726,-
Zēns jūtas labi un cerēsim, ka līdzīgas likstas turpmāk neuzbruks.
82. 
4. Septembrī 1938. g.
1) "Kad Dievs krustu uz mums liek, Tad lai pacietīgi esam; Miers un prieks no Viņa tiek, ja mēs lūdzot krustu nesam. Lai tad notiek Dieva prāts, ciešu klusu, mierināts."
2) Kaut gan daudzkārt mūsu sirds vāja ir un aizmirst taisās, neredz vairs, kur zvaigznes mirdz, draugu saites vaļā raisās. Saki: tas ir Dieva prāts, ciešu klusu, mierināts
Dz. gr. N 449  1-2 p.
Grūtas bēdas man ir uzbrukušas un nezinu citur rast mierinājumu, kā pie Tevis, kurš aicina pie sevis, sacīdams: "Nāciet šurp pie manīm, visi, kas jūs esiet bēdīgi un grūtsirdīgi, es jūs gribu apmierināt; Ņemiet uz sevīm manu jūgu, jo mans jūgs ir laipnīgs un mana nasta viegla!"
Dziesminieks saka: "draugu saites vaļā raisās..." Arī mans laulāts draugs vakar, 3. sept. atstāja savu dzīves un darba vietu, pārraujot visas saites ar dzīves biedri, laužot savu pie altāra doto solījumu: "es negribu no viņa
83.
atstāties, jeb šķirties, līdz kamēr Dievs mūs šķirs, caur laicīgu nāvi!"
Atstāja bērnu pulciņu, kā bāreņus, kuriem atliek tikai noraudāt, savu aizgājušo māti. Kur palikusi cildinātā mātes mīlestība?
Atstāja savu vecumā sagurušo māmulīti, kura nevar asaras valdīt, par pazudušo bērnu. Mātes sirds gatava Tev piedot visas pārestības, ko Tu beidzamā laikā viņai nodarījusi un rokas salikusi lūdzās: "neej, paliec šepat!"
Bet Tavas dusmas pilnas acis neredzēja un Tavas ausis bija kuslas pret māmulītes lūgšanu.
Arī no "veca suņa" (tādu godinājumu Tu spēji dot savam laulātam draugam) Tu gribēji aizbēgt nemanot, izlietojot viņa prombūtni tālajā laukā aiz meža, bet neatradusi divriteni savā brīvā rīcībā, sagaidīji, lai es to nekavētu, Tavam nezināmam ceļam.
Lai cik iecietīgs esmu bijis visu laiku, sākot ar 1. augustu, kad Tevī notika lūzums ar līdzžinējo dzīvi, tomēr šinī momentā nevarēju piekāpties un pateicu: "šo divriteni
46.
gluži pareizi
-ar devīzi: "ko negribi lai citi tev dara, to nedari citiem!..."
Tāpat palieku nesaprašanā ar Tavu izvēlēto devīzi: "visu, vai neko... nespēju sevi dalīt, kā arī nespēju liekties, spēju tikai lūzt!"
Vēl mīklaināki man izklausās draudi par drūmo kapu, pie kura nebūtu skanējušas dziesmas un kapa zvani...
Secinājums no augšējā varbūt, tikai: kā izvēloties aizsardzes pienākumus, Tu tiem atdosi visu sevi, jo dalīties Tu nespēji un ja kas Tevi gribētu no tā aizkavēt jeb liegt, tad Tu labāk gribi lūzt, jo liekties nespēji.
Tamdēļ arī es no savas puses nekādus kavēkļus Tev ceļā nelikšu, būšu auksts un vienaldzīgs pret Tavu ārieni un skaistuma kopšanu, jo priekš savas ģimenes tas Tev nav vajadzīgs. Lai gan tu manas piezīmes esi ar zīmuli pastrīpojusi manas pārdomas par sievietes ideāliem agrāk un tagad, bet savā apcerējumā no 11. Sept. par to arī nebūt nepieciešams. Vai pati vēl nemani, cik nemanot esi piesavinājusies modernās sievietes ideālus, trīs K, kuriem zem aizsardzes pienākumiem vari atrast piepildījumus. Trīsi K" = trīsreiz kaunies pats no savām domām.
47.
16. janvārī 1934. g.
Tagad gan neatradu nejauši šo piezīmju grāmatu, bet gan tīšām viņu meklēju, jo gribējās apmierināt savu ziņkārību, sak' kādu Tu manim pateicības dāvanu uz jaunu gadu būsi veltījis. Un tiešām! Tādu pārsteigumu. Par ko tādu nu atkal vis tas bija vajadzīgs? Man atliek tikai izsaukties: "Būs vienam man še būt par svešinieku..."
Draugs mīļais, vai Tu esi savas domas, savus vārdus, savu spriedumu īsti pārbaudījis? Ko esmu noziegusies? Vai esmu laulību pārkāpusi? Kur ir tas rēgs, kuri Tevi vajā? (No Tavas puses gan man ir bieži vien jādzird visādas pļāpas, kur, varbūt, esi izteicis neapdomātu kādu vārdu).
Vai Tavas 6. janvāra piezīmes ir tā pateicības dāvana, tā Ziemas svētku dāvana par to, ka es sākot no plkst. 4 no rīta strādāju ģimenē un saimniecībā bez apstāšanās līdz 11 vakarā; kur Tu jau biji nogulējis jau savas trīsas četras stundas - pie kam būtu iedomājies; sak' meitas nav, nezin
40.
-cerētu laimi atguvis, kura rādija būt zudusi. Pēc tam rādās dažādi negaidīti starpgadījumi. Vinnēnu onkuļa slimības gaitas, vadīšana uz slimnīcu, pēc tam uz kapsētu un bēru rīkošana; tālāk steidzamo lauku darbu kārtošana savās mājās un Vinnēnos, kas neļauj gandrīz ne apdomāties. Man tomēr jāatzīstas, ka visu šo laiku esmu varējis strādāt ar itkā jaunu spēku, jūtot sev blakām drošu dzīves biedri, dzīvespriecīgu un neapkūstošu. Man tāda sajūta, itkā būtu ieradies mīlas pavasaris ar savu dedzību un neizsīkstošu plūdumu?... Mana vienīgā vēlēšanās, lai tagadējā saskaņa turpinātos un piepildītu tālākās dzīves gaitas!...
1. janvārī 1934. -
"Dod mums žēlastības gadu, Vecos grēkus izdzēsi, Nogriez sērgas, karu, badu, Lūdzams Jēzus, žēlīgi. Savus grēkus apraudam, Tavā priekšā izsūdzam, Tu vien vari mums tos piedot, Un mums jaunu prātu iedot." Dz. Gr. 57. 2.p.
Jaungada rīts, tik klusa un mierīga daba zem baltas sniega segas dūc, pēc iepriekšējo
41.
dienu negaisiem, kur debess ar zemi kopā griezās un braucot ceļā, nevarēja acis taisīt vaļām.
Vai šis klusums dabā uz jaunā gada sliekšņa būtu nākotnes solījumi nākamā gada gaitai!?
Kad pagājušo nakti, divpadsmitai stundai sitot izgāju pagalmā, baznīcas zvans vēstīja gada maiņu un šur tur tālumā atskanēja pareti šāvieni no jaungada gaidītājiem.
Ienākot dzīvoklī, rādiofonā vēl turpinājās apsveikumi tautai, no dažādiem valsts vīriem un mākslas pārstāvjiem. Starp citu gribu atzīmēt Valsts Prezidenta Alberta Kvieša apsveikumu gadu maiņā, kā pirmo. Īsumā apskatīju saimnieciskos apstākļus notecējušā gadā, kā tie veidojušies un cik tālu izpildījās saimnieciskais plāns, Valsts Prezidents atzīmē zināmu atveseļošanos no saimnieciskās krīzes, kura neesot tik smagi sajūtama arī tamdēļ ka esot jau pieraduši pie tādas. Atzīst eksporta veicināšanas nepieciešamību, kaut arī ar līdz šim praktizētām Valsts piemaksām ražotājiem, jo tikai tādā ceļā esot iespējams aizturēt zelta un ārzemju valūtas krājumus Valsts kasē un uzturēt lata stabilitāti. Lielas pārgrozības šinī virzienā viņš neparedz arī nākošajā gadā un izteic cerību pat uz zināmām sekmēm saimnieciskā dzīvē.
klēpī un te it ka pārbaudidama izturešanos pret šiem jauniem stādiņiem.
Skatotes [skatoties] tad viņu nevainigajās actinas, kas atbildot uz dazadiem, bērnisķigiem jautajumiem, neviļus manī pašā mostas nopietns jautājums par to, kas gan sagaida viņus nākotnē? Nākotni zīlet, tomer nepateicīgs darbs un nevar dot nekadu iepriecinošu atbildi. Atliek tikai izlugties tā Kunga vadibu ari uz priekšu, tumsajā, nezinamā dienu rindā. Pašu reiz notiekošajā gadu mainā, mūsu - Latvijas Valsts Prezidents Alberts Kviesis pa radio apsveica visus valsts pilsoņus un aizrādīja uz aizejošā gada grutibam saimnieciska un politiskā dzivē, kuras turpinasies arī nākošajā jaunajā gadā, kamdēļ, lai apbrunojoties ar vis lielako pacietības izturibu un izsaka ceribu, ka latvijas tauta, kura nesen pārlaidusi ieroču karu, lai pārciestu ari šo saimniecibas krīzi jeb karu starptautiskās attiecibas saimniecibas laukā. Varetu citete dazas vietas no laikrakstiem, par šo laikmeta nopietnibu, bet to darišu pie izdevibas citā reizē. Šoreiz gribu beigt šās pārdomas, ieejot jaunā gadā ar vardiem: "Tad izvēlaties šodien, kam Jūs gribat kalpot." Joz. 24, 15.
31. 12. 32.
Gadu maiņa
Rit gadu rinda nemitiga,
Ar steigu viņai posies līdz'. 
- Te dienas skan ka zelta stīga,
Te skumja dziesma gaisā trīc...
Kad saule kvēlo rīta pusē,
Tev spēki kūs un viļņo sirds,
Bet dienai grimstot straujums klusē,
Pats saules riets, ka guris mirdz.
Kas likteņus un tautas rada,
Kas katram viņa veidu dod,
Tam paklausa ar gads pēc gada,
Caur mūzu mūžiem jonojot.
Teic plašā jūra Viņa speku,
Ta slavai zvaigzņu mirdzums trīc,
Un rotajot šīs zemes ēku,
Tam uzzied ziedu puteklits.
- Bet cilveks jūt, ka viņš telpā,
Tas ir visaugstākais radijums,
Jo savā nemirstigā elpā
Dievs pats ir dalijies ar mums. A. Luters.
Svētd. Rita Nr 1. 1933 g.
28.
būtu piedalījies kopmielastā un ar tagadējiem Valsts vīriem - agrākiem skolas biedriem un Mūrnieka audzēkņiem, dalījies agrāko laiku atmiņās, bet kad paša mājā viss nav kārtībā, ja manai dzīves biedrenei nav priekš manis neviena laipna vārda, bet tīra naida pilni skatieni it kā uz kādu noziedznieku, tad piedalīties svinībās un gavilēs nav man pa spēkam. Mana sieva tai ziņā ir pārāka, jo redzu viņu ar aizrautību piedaloties citu pulkā, ar citiem laipni un smaidīgi runājot, bet līdz ko mani ierauga, tad laimīgā seja tūliņ aptumšojās un ja nebūtu citi klāt, droši vien mani apveltītu ar dažādiem neglaimojošiem komplimentiem.
Šai īsajā laika sprīdī, pēc iepriekš minētā incidenta, darbā esmu drusku nomierinājies un gribu atstāstīt nepārspīlētu lielā sākuma, kas norisinājās šādos, var sacīt ikdienišķos apstākļos.
5. Septembrī š. g. bija maizes labības - rudzu nodošana Valdībai un parasti arī liels ļaužu saplūdums, kā jau tādās reizēs, kad katris steidzas jo ātrāk tikt pie naudas.
29.
Aizsūtījis vienu zirgu ar labību, ar diviem pārējiem novedu 4 bekonu uz eksport kautuvi Valmierā un kā otrais braucējs, atbrauca līdz mana sieviņa. Kā aizvien, kad viņa ar mani kopā pilsētā, tad stipri nepacietīga un uzstāj ātrāk, ātrāk!
Kavēties nav arī manā dabā un kur iespējams, velti laiku netērēju, eksport kautuvē ātri lietas nokārtoju, bet ne tā bija ar valdības nodotiem rudziem. Bija jāgaida labības saņemšanas zīmju izsaukšana pēc vārdiem un tā kā rindas bija jau garas priekšā, naudu saņēmu tikai pēc divām stundām. Tā kā Olga visu laiku bija biedrības sētā vāģos sēdēdama mani gaidījusi, man jau bij jādzird pārmetumi, ka viņa par cilvēku neturot. Man nebija iespējams lietu pasteidzināt, bet viņa gan varēja nodot dažas vāģī esošās mantas labības šķirotavā pie Eglīša kunga un pati aiziet pie radinieces Aninas jeb citu, jo tik un tā Aninai garām braucot būtu viņu atradis un varētu kārtot citas lietas pilsētā. Bet nē tā gāja ar manu sievu, kura visur redz mani vienu.
Tu man toreiz nedevi naudu.
16.
-mums un kura aroda viņa nesaprot, par saimniecisko pusi rūpējas algota saimniece. Vācu dzejnieks Cezars 
Flaistdons
 dzied: 
"Etvas vinschen, hoffen un zorgan,
Muss der Mensch für den kommeder Morgen,
Damit des dazeins Liere ertroge,
Und das armüdeudo Gleichmass Dor Tage."
Šinīs vārdos gaiši pateikts, ka cilvēkam vajaga par kaut ko rūpēties un gādāt, lai pelēko ikdienību panestu.
Aiz tiem pašiem iemesliem varu minēt vēl citas padzīvojušas kundzes - skolotājas, pagasta darbveža, pastmeistara, mūrniecības vadītāja kundzes. Ar bažām es tomēr vēroju, ka arī mans dzīves biedris aizraujas no tiem iespaidiem, neskatoties uz to, ka mājturība un bērnu pulciņš nedod laika garlaikoties un meklēt izklaidēšanos ārpus mājas. Piedalīšanās tādā organizācijā prasa ne tikai laika upurus, arī materiālie upuri rodas diezgan prāvi par formas tērpiem etc.
Beidzot arī skaistuma kopšanas paņēmieni ar "zēngalviņu" etc. par ko viņa pate
17.
vēl nesen zobojās, bet šodien ļāva nogriezt savu "matu bizi", arī tā sevi pielīdzinādama citiem ākstiem. Redzēju vairākas no aizsardzēm, kuras pratušas paturēt savu sievietes rotu - matu bizi. Zinu, ka uz šo manu aizrādījumu viņa pate un citas domu biedrenes atbildēs, ka tie veci aizspriedumi, un matus apgriezt sievietēm ir moderni. Negribu apstrīdēt šo modernismu, bet tik pat patiesi ir arī, ka, sekojot pilsētu modernai dzīvei, laulāto ceļi neiet kopā, bet katris pa savai vīzei meklē apmierinājumu ārpus ģimenes aploka, meklē ?"piedzīvojumus", kad arī tikai acumirklīgus. ! Vai uz turieni grib stūrēt man dzīves draugs?... Negribētu šo domu tālāk risināt, bet tomēr sajūtu, kādu tumšu ēnu iezogamies manā dzīvē. Ja viņai būtu dārga līdzšinējā dzīve, ja viņa vēlētos man patikt, tad viņa neizķēmotu savu galvu ar matu nogriešanu, cik moderni tas arī nebūtu, bet šoreiz viņa meklē citu acīm patikt, pēc citu glaimiem etc.
18.
Pārbraucot no baznīcas, man uz ceļu tek pretīm mazākais puisēns "Andrīts", (kā to esam ikdienas dzīvē iesaukuši) un prasa: "kur palika Taņa mamā?"
Ko gan es varēju uz šo bērna nevainīgo jautājumu atbildēt? bērns savā nevainībā tomēr domā, ka "Tetuka" ar "Taņa mami" kopā aizbrauca un kopā vajaga atbraukt. Varbūt raisies jautājums, kamdēļ nepiedalies dienas svinībās līdz galam?
Par tām svinībām augstāki sienu savu māju un mājas dzīvi un kad šis mazās rociņas apvijas ap manu kaklu un maza mutīte neapklust saukt Tētuka vārdu un prasīt par dažādām dzīves parādībām un lietām paskaidroju un, tad mana laime ir pilnīga. Tas apmierinās ar dziesminieka vārdiem: "Lai priekš mana vaiga, citi ar pa cietiem ceļiem staigā!..."
Meli! liekulis!
19.
9. jūlijā 1933. g.
Moto: "Dod man daiļas domas, kas 
paliek skaidras tumšā pasaules tuksnesī...
Dod man jaukas jūtas, kas cenšas
darīt labu citiem ļaudīm ar prieku..."
Jz "Visu augstais debess un zemes valdniek"
Nekad man nav tik jauki skanējusi priekšējo dzejnieka vārdi, nekad nebiju viens tik labi pārdomājis kā tagad kur šās rindiņas rakstu. Neskaitāmas reizes esmu šo dziesmu dziedājis līdzi korī, arī pagājušo svētdien baznīcā, bet parasti vairāk esmu bijis aizgrābts no Vītola kompozīcijas, nekā no dzejā ieliktas domas.
   Atrazdamies zem pagājušās svētdienas iespaida un radušāmies pārdomām, man uzmācas tumšas domas, mani turēja gūstā cilvēce, resp. cilvēku grūtākā vājība, ja to varētu izteikties - greizsirdība.
   Priekšējā piezīmē tas izpaužas vārdos: "viņa meklē citu acīm patikt, pēc citu glaimiem..."
   Lai gan iepriekšējā piezīmē teicu, ka : "negribētu šo domu tālāk risināt..." tomēr, ja reizē tāda doma varējusi iezagties sirdī, tad viņa ir neatlaidīga un vajā tevi uz katru soli, gan miegā, gan nomodā un katra tava, citādi tuva un mīļa cilvēka rīcība, liekas apstiprinām šās tumšās un neatlaidīgās vājības - greizsirdību iedvesmo - suģestija. Un ko visu tādu iedoma netēlo priekšā? Tikai pateicoties pašsavaldīšanas spējai,
34.
Tagadnes sievietes ideāli arī esot izteicami ar 3 k. tikai citā nozīmē un proti: "Kleita", "kosmētika" un "kavaliers." Šās pārdomas un salīdzinājumus atzīmēšu citā reizē, jo ir jau vēls, bet meklējot rakstos - Bībelē - pēc padoma atradu Zālamana sakāmvārdos 25 nod. 8. 9. 10. 11. p. šādu raksturīgu vietu "Nepārsteidzies strīdēties, jo citādi, ko tu galā darīsi, kad tavs tuvākais tevi gānījis?
Izšķir pats savas ķildas ar savu tuvāko un neatklāj cita noslēpumus.
Ka tevi nerāj, kas to dzird un tavam kaunam nav gala. Šie vārdi ir piepildījušies pēc tevis paša.
Vārds īstenā laikā runāts ir zelta āboli sudraba traukā..."
Šī mācība liek man klusēt ļaužu priekšā par manām raizēm un runāt tikai īstenā laikā, bet taisni šo pēdējo es nezinu - tas ir īsto laiku. Es esmu izsargājies uz nedibinā-
35.
tiem apvainojumiem, atbildēt ar līdzīgiem vārdiem, bet esmu bijis tikai atbalsojums, jeb kā reiz Olgai teicu: "esmu mežs, kur sauciens atbalsojās un neesmu vainīgs, ja tu atbalsi saņem kā apvainojumu, kuru vairs nevari aizmirst un piedot."
Uz priekšu centīšos būt kaps, kur nepelnīti pārmetumi un lamu vārdi apklust bez atbalss. tikai mīļus vārdus atbalsošu, varbūt tad būšu atradis "īsto laiku", vārdu runāt...
11. septm. 33. g.
Nejauši man gadījās uz krāsnes augšas atrast Tavu piezīmju grāmatu un izlasīt par mani nodoto spriedumu.
Pirmais iespaids ko guvu; katrs pats sev tas tuvākais. Lai nu šā vai tā, bet cik maz tu mani pazīsti un cik maz Tu esi centies mani saprast, jau pierāda tas vien, ka varēji ķerties pie spalvas un uzrakstīt visas tās aplamības, padarīt, tā sakot, nemirstīgas. Bet vai tur nav jo liela starpība starp momenta iespaidu
14.
2. jūlijā 1933. g.
   Šodien J. Valkas aizsargu pulka I batal., Svētki Trikātā, ar dievkalpojumu Trikātas baznīcā. Dievkalpojumu noturēja: Valkas iec. vikars mācītājs Priede, I baltajona māc. Jundzis, 8 Valmieras aizsargu pulka mācītājs Šlokenbergs un Eveles mācītājs Volbergs.
   Trikātas aizsardžu iesvētīšanu kuplināja ar kora dziesmām: 1) "Mūsu tētiņš" - no Melngaiļa
2) Dieva lūgums. (Visaugstais debess un zemes ev.) Vītola
3) Cēli kā dzimtenes dievmūri) Vītola
   Teksts: "Nevienam nav lielāka mīlestība nekā šī, kad kāds savu dzīvību nodod par saviem draugiem." Jāņa ev. 15 nod. 13 pants.
   Šos vārdus par pamatu lika altāra runai mācītājs Priede, aizrādot uz aizsargu mērķiem un centieniem un savā runā aizrādīja, ka šo vārdu piepildījums nav meklējams svētku sajūsmā vien, ko šodien, kur ļaužu pārpildīta baznīca norāda uz lielo interesi pie šās dienas akta, bet vai viņi gaidīs piepildījuma vārda īsto nozīmi, ja Latvijai pienāktu grūti brīži.
   Šos pašus vārdus atkārtoja mācītājs Šlokenbergs pie aizsardžu iesvētīšanas, aizrādot, ka nevienas organizācijas, nav partijā svētki, resp. svinības, nav paspējušas pievilkt baznīcā
15.
tik daudz apmeklētāju, kā aizsargu svētki, kas norādot uz to, ka aizsargi - dzes ir atraduši to vienojošo valodu, starp visiem draudzes locekļiem, ir sapratuši latvju tautas dvēseli, to tautas dvēseli, kura tik balta, ka tie ziedi uz altāra nu tik dzidra, kā debess zilums vakarā.
   Sirsnīgi teiktie vārdi aizkustināja daudz klausītājus un daža asara liecināja, ka aizkustināta sirds.
   Pēc garīgas ceremonijas ir paredzēts aizsardžu "svinīgais solījums" Pilskalnā, kurā es nepiedalījos
Šoreiz gribētu pakavēties pie tām pārdomām, kādas manī radās, apskatot šo aizsardžu sastāvu un izturēšanos. Kamēr aizsargi komplektējās no jauniem, tikmēr karadienesta gaitas beigušiem jaunekļiem, aizsardzēs redzamas dažas korpulentas, padzīvojušas kundzes, kuru mērķis gan nu nav tieši aizsargu idejiskie centieni, bet kurām tieksme reprezentēties, kas nesastāvot nevienā organizācijā, nedod tādas izdevības.
kā pirmo tādām varētu minēt aptiekāra sievu M. Gliasa kdzi, kurai citādi nebūtu nekāda darba jeb rūpes, jo par eksistenci gādā vīra uzņē-
Nr. 4.
20.
bez iemesla
ne ar vienu vaibstu neizrādīju, kāda cīņa norisinās manī. Biju tikai vienaldzīgs pret visu, tomēr klusībā salīdzināju, līdzšinējo, dzīvi ar to dzīvi, kuru man suģestēja šīs neatlaidīgais ķēms - greizsirdība. Vāciešiem ir paruna, jeb labāk sakot ļoti pareizs greizsirdības apzīmējums sekoja izteicienā: "Eifersucht ist eine Leidenschaft, die mit Eifer sucht, was Leiden schaft!..."
Tā šoreiz es varēju sevī domāt, domāt, jo tālāk, to tumšākas ainas rādījās, līdz beidzot, atmiņās ienāca lūgšanas vārdi: "Dod man daiļas domas, kas paliek skaidras tumšā pasaules tuksnesī..."
No sākuma gluži mehāniski sāku dungot dziesmas motīvu, bet skaidrāk un skaidrāk pārdomāt dzejnieka domas un tad līdzīgi tumšai miglai, kuru izklīdina saules stars, baigais ķēms no manis pazuda. Itkā spožāki atmirdzēja man pretīm bērnu actiņas un sava dzīve drauga ikdienas gaitās redzēju to pašu agrāko personu (lai gan bez matu bizes). Tad sāku analizēt viņas izturēšanos pag. svētdienas svinībās, cik tālu es tur piedalījos un varēju sekot. Redzēju, ka pie iesvētīšanas altārī, mācītāja Slokenberga runa viņu tā aizkustināja, ka slaucīja asaras. Sevišķi tā vietā, kur mācītājs salīdzināja Latvju tautas dvēseli ar baltajām puķēm uz altāra, ar debess zilumu vakarā....
21.
Vai tāds, kas aizgrābts no idejas, kalpot vispārībai, varētu ļauties tumšiem priekiem. Vai tad mana "Laimdota" kā to agrāk mēdzu apzīmē, varētu atstāt savu "Lāčplēsi"?... Viņa ir vairāk jūtu cilvēks un ja arī ikdienas dzīvē nāk gadījumi, kur viņa sevi nespēj savaldīt, vai tad tas lai apēnotu to labo un daiļo, kas viņa mīt. Negribu tamdēļ ne ar vienu zilbi minēt tos gadījumus, kur viņa ar savu pārsteidzību un sevis neapvaldīšanu man sagādājusi no sākuma grūtus brīžus un pārbaudījumus, bet tagad tas man nekādu pārsteigumu nedara, jo esmu tā sakot piemērojies dzīvē pie tā... Šodien sajūtu sevī prieku, ka šis baigais dēmons - greizsirdība - ir atstājies un lai viņš nekad man netuvotos. Lai vienmēr tādu varētu aizdzīt ar lūgšanas vārdiem. 
Man nāk prātā krievu rakstnieka, Ļermontova dzejolis: "В минуту жизни трудную
 Теснится ль в сердце грусть:
 Одну молитву чудную
 Твержу я наизусть.
Есть сила благодатная
 В созвучьи слов живых,
 И дышит непонятная,
 Святая прелесть в них.
С души как бремя скатится,
 Сомненье далеко -
 И верится, и плачется,
 И так легко, легко!"...
30.
Ko man bija vairāk darīt, jo bodi zagt es negribēju, tāpēc ka man nebija naudas un tu man tādu nedevi.
Nobraucām no stacijas līdz Pētersona linu vērptuvei ne zilbes nerunājuši, tikai pie fabrikas apstājoties viņa attapās ka jāiedod lini un jāiemaina dzijas. Atkal man jāiet, jākārto, bet viņa sēd ārā vāģī un nervozē. Braucam Lauksaimn. Biedrības sētā, kur man jānodod atpakaļ aizņemtā, bet neizlietotās pļaujmašīnu daļas un jāizdara daži iepirkumi. Arī viņai būtu izdarāmi daži iepirkumi drēbju veikalā un tādā gadījumā visprātīgāki, kārtot katram savas darīšanas. Viņa tomēr paliek ietiepīgi sēžot vāģos un komandē mani nekavēties, ko es arī cenšos izpildīt. Veikalā zināms ir vairāk pircēju man priekšā un kamēr tieku ar saviem pirkumiem līdz kasei jau Olga ienāk mani meklēt un daudz neprasot vai kas vēl darāms un vai varu iet, īsi pasaka: "es aizeju pie Aninas!"
Man arī cits neatliek ko darīt, kā viņai pēc maza brīža sekot, jo par to, kas būtu pērkams drēbju veikalā, man nekas nav teikts. Vecai Aninai vajadzēja brunču, man pašai nekā.
31.
Vai Tu nezini, ka man, citur kases nav.
Beidzot esam laimīgi ceļā uz māju un no pilsētas izbraucam klusēdami. Bet tas bija bijis tikai klusums priekš vētras.
Viens un tas pats teikums.
Uzreiz iesāk: "vai tāda tā pateicība par bekonu barošanu, kad man nevarēji iedot ne santīma pēc saņemtās naudas!?" bet Tu jau nemaz neprasīji? "Man nav jāprasa, bet tas Tev pašam jāzina!" "Nu kad es puisim uz ielas devu naudu .... , tad tak Tu arī varēji dabūt."
lieliski!
"Vai es tai reizē ar puisi naudu ņēmu?" skan neiecietīga atbilde. 
meli! Nu še saņem visu tās dienas bekonu naudu, es iztikšu ar to ko dabūju par rudziem, bija mana atbilde.
meli!
Nu še, saņem visu tās dienas bekonu naudu, es iztikšu ar to ko dabūju par rudziem, bija mana atbilde. 
"Kur es tagad likšu, kad esam no pilsētas laukā, ko agrāk nezināji, bez kauna tāds, es visas savas drēbes esmu noplēsusi pie Tevis, šie paši svārki, kas tagad mugurā ir beidzamie, bet santīma no Tevis neesmu ne redzējis, pat kliņģerus priekš bērniem tagad nopirki no Almas naudas, jo tik es naudu redzu, cik Alma man par reizei atmet. Tik man to drēbju, cik Alma man atdod
(Gluži pareizi, jo to ko tu man esi devis ir 
zudoša
 grasi un cik gluži pareizi šinī pašā grāmatā tu tos neesi pieminējis un nožēlojis.)
22.
i 
H
 VII. 33.
Pēdējam dzejolim atradu tulkojumu no Vaidelaiša, kurš skan tā:
"Kad grūtā brīdī sirds vai lūzt,
Un daudz ir ciešanu,
Tad lūpas skaitīt neapkūst
Man kādu lūgšanu.
Šo vārdu skaņā nomanāms
Kāds spēks it brīnišķīgs.
Un klusi dvēslē sajūtams,
Drīz miers tik debešķīgs.
Un šaubīšanās noveļas
Kā slogs no krūtīm gan,
Un ticībā plūst asaras,
Tik viegli, viegli man..."
7. septembra naktī 1933. g.
Moto: "Bernie sem Brot mit Thranou ass und nie dich kummer wollen Nächtem auf zeinem Betto veinend jass, der käut nicht euch, Ihr himmlischen Mächte..." Tā apmēram skan tas citāts vācu valodā, kuru kādreiz esmu lasījis un pārdomājis un ja tagad mani moka bezmiegs, kur līdz šim tādu
23.
neesmu pazinis pēc darba pavadītās dienas, tad arī nāk prātā vārdi, kurus citādi it kā garāmejot esmu redzējis, bet viņu īsto nozīmi toreiz neaptvēru.
Bet kas tad man noticis?... Pagaidām fiziski jūtos vēl vesels, tikai roka negrib klausīt spalvu vadot un rāda itkā noguruma zīmes un dreb, bet galvā dun un domas jaucas atmiņās par pagājušo un no tā secina nākamo. Mokos viens ar savām domām un skumjām un kā jau senāk, tā arī tagad griežos pie Tevis, tu manu atmiņu un ilgu, cerību un vilšanos glabātājas, manas piezīmju grāmatas un gribu dalīties ar jums manos iespaidos un nemiera cēloņos.
Manā priekšā patreiz priekšpēdējā piezīmju grāmata ar datumu uz 24./V 26. ar atzīmi no manas līgavas Olgas: "Ko iemantosi mani atrazdams - nezinu.
Mani pazaudēdams Tu pazaudēsi daudz..."
12.
Jautāsim tad nu gadu maiņā: cik esam pildījuši šos pienākumus pret otru cilvēku, jeb esam pūlējušies, lai dzīve mums un citam kļūtu elle?
   Tie ir vispārīgie pienākumi, kas katram jāpilda. Ir vēl pienākumi, kurus uzliek, piemēram amats, vai piederība pie kādas organizācijas. Mūsu ierēdņiem pārmet, ka tie darbā nolaidīgi, rupji un nevērīgi. Par skolotājiem aizrāda, ka tie neaudzinot bērnus nacionālā un kristīgā garā, nepilda savu pienākumu. Runā, ka strādnieki prasa tikai algu, bet darbu nedara. Mūsu dienu bezdarbniekiem visumā ir tikai prasības bez gala, bet nav pienākumu izjūtas, ka prasīt var tikai tas, kas grib strādāt un arī strādā. Un arī tam zemniekam, kas kārtīgi nekopj savu zemi, nerūpējas par saimes saticību un zemnieka garu savā sētā, kas netaisnīgi izturas pret saviem gājējiem, jāpārmet pienākumu nepildīšana. Tāds zemnieks vēl nav īsts saimnieks. Katrā amatā un darbā, katram darba darītājam un katram darba devējam ir savi noteikti pienākumi, kuri neatvairāmi jāpilda. Jautāsim tad nu gadu maiņā: vai esam kārtīgi pildījuši savu amatu, vai varam godīgi nest zemnieka, strādnieka, tirgotāja, amatnieka, ierēdņa vai skolotāja vārdu?
13.
Arī ģimene prasa no mums pienākumu pildīšanu. Mūsu dienās laulības dzīve irst ne tādēļ, ka šī forma būtu vecmodīga, bet vienīgi tādēļ, ka vīrs un sieva nepilda savus savstarpējos pienākumus. Irst ģimene, jo vecāki nezin, ka viņu pienākums ir nesamaitāt savu bērnu nākotni, dot tiem labāko, daiļāko un svētāko, vai arī, ja bērni nezin savus pienākumus, ka vecāki jāmīlē un jāciena, jāapgādā un jāuztur. - Valsts, kā tiesību devēja un likumu sargātāja, arī prasa no mums pienākumu pildīšanu. Pilsoņa pienākums ir būt nacionālam, pildīt valsts likumus, ņemt dalību vēlēšanās, taisnīgi maksāt nodokļus, būt nomodā par tautas labklājību. Arī kristīgā draudze no saviem locekļiem prasa pienākumus: kārtīgu, kristīgu dzīvi, čaklu līdzdalību draudzes dzīvē, gādību par draudzes labklājību. Jautāsim tad nu gadu maiņā: vaj šos pienākumus pret ģimeni, valsti un baznīcu esam pildījuši?
   Gadu maiņā, lūkojoties atpakaļ vecā gadā, lai ik viens redz savas kļūdas un vainas, bet veroties jaunā gada noslēpumos, lai augam tanī apziņā, ka kļūdas labosim un ikviens savā vietā un laikā pildīs savus pienākumus. Pienākumu pildīšana ir jaunā gada laimes atslēga.
24.
otrā lappusē seko atzīme no 1927. g.
"Manam Lāčplēsim:
Cik liels un stpris Tu esi tik maiga un trausla ir Tava dvēsele."
Tava sieva.
Izlasot šīs divas un arī beidzamās atzīmes šinī grāmatā, rodas iespaidi par kādu dzejisku resp. ideālu saskaņu kopdzīvē un ja turpmāk no viņas rokas nekādas tamlīdzīgas, vai pat pretējas dabas 
atzi....
 nav, būtu jādomā, ka dzīve rit viegli, mierīgi pa šo idejisko, resp. ideālo ceļu. Bet te jau nu ir tā nelaime, ka priekš laulības dzīves ir dzeja, bet pēc - proza un proza jau nav vairs patīkama.
Tur manai sievai tiešām taisnība, ka mana dvēsele trausla un šī ikdienības proza viņu draudē saberzt, tikai viņa tagad to aizmirst un ja vēl neapvaldītās dusmas, par ko jau esmu agrāk jau kādreiz pieminējis,
25.
ir gatava visu līdz šim darīto, savu rūpīgi krāto un glabāto ar vieglu roku sagāzt drupās, jo muļķīga iemesla dēļ solās mani atstāt. Domas meklējot cēlums inscenētam skandālam aizvakar no Valmieras uz māju braukt, kas mani arī tagad vēl itkā izsitis no sliedēm, redzu tikai vienu izskaidrojumu: man vajadzēja klusēt kad viņa sāka dusmu lēkmē saka savu "Lāčplēsi" apbērt ar nepelnītiem un neglaimojošiem komplimentiem, kādus še negribu citēt. Ar vienu vārdu sakot panesīgi gaidīt lai mazgā galvu nevis tā maigi ar mīļu roku, bet tā ar rupju trauku birsti. Viņa necieš ja otris sevi taisnoja un gribētu pierādīt tā sakot savu "alibi" bet paģēr lai visā klusībā un pacietībā noklausos viņas sprediķi. Rezultātā - šķiršanās, jo tādos apstākļos neesot iespējams dzīvot. Neesmu vēl dzirdējis, kad kāds mācītājs tamdēļ atstātu draudzīgo draudzes locekli sprediķa laikā neņemtu pretī, lai
31. 12. 31.
"Kas es esmu Kungs, Kungs?
Un kas ir mans nams, ka tu
līdz šejieni esi vadijis?"
2. Zauel. 7, 18.
Tiešām ari man, pie veca gada sliekšņa, jaizsaucas ar Davidu - "Kas eas esmu un kas ir mans nams, ka tu līdz šim esi vadijis? Neskatoties uz dazadam likstam un grutibam, bez kuram dzīve nav domajama, visumā tomer ta Kunga svētiba nav trūkusi un man ar dziesminieku jadzied: "Lidz šejien Dievs man' vadijis, ar lielu zelastibu..."
Metot skatus atpakaļ uz visu šo peckara laiku, - tas ir vairak ka 10 gadus, kur laiks ir nemitiga darba pilns, man ar pateicibu jaatzistas, ka darba augli ir bijuši, kad ar vienā otrā reize ne tādi kadi gaiditi. Vislielakais prieks tomer par maniem bērniem, kuriem ari Tava zelastiba ir tuvu stavejusi, pasargajot no no grūtam slimibam, kuras var vecaku laiki aptumšot. Nezinu lielaku laimi, ka skatities savas dzīves biedrenes priekā starojoša vaigā, kad viņa vienu pec otra šos mazos nerātnos ieceļ
26.
gan vecos baznīcas protokolos atrodamas ziņas, kur paredzēti sodi tādiem, kuri sprediķa laikā runā mācītājam pretī. Ka mācītājs būtu tamdēļ atstājis draudzi, tādu ziņu nav.
   Ka mana sieva tanī ziņā daudz neiecietīgāka, dabon bieži redzēt un ja viņa tagad tiešām gribas izpildīt savus draudus, tad ar to viņa pārspēs visus sprediķotājus un arī visus savus līdzšinējos draudus. Redzēsim?! Pie augšējā lietas atrisinājuma esmu nācis, analizējot šo pēdējo un arī citus iepriekšējo gadījumus, kad iznākušas nesaskaņas un šinī reizē aprakstīt gadījumu ka viņi risinājuši man nav īstais nolūks, lai gan katris no viņām raksturīgs pats par sevi, bet visam cauri spīd tā pati neiecietība, ja klusu ciezdams nesaņem visu to, kas viņai dusmu lēkmē pagadās tev uzgāzt. Šinīs reizēs man atliek tikai izlūgties spēku no Augšienes, lai dod manim tādu
27.
prātu, kāds Kristum Jēzum bija, kas lamāts neatlamāja un ciezdams neļaunojās, bet nodeva visu to Tam, kas taisni tiesā.
   Līdz šim esmu izsargājies šos ikdienas dzīves sārņus pieminēt savā atmiņu grāmatā un esmu bijis tanī pārliecībā, ka pēc pārgājušā negaisa, dzīve atkal nomierināsies un paspīdēs saule, bet tā kā viņa draudēja braukt tūliņ pie sava Rīgas onkuļa Kārļa padomu prasīt un vakar vakarā arī tiešām aizbrauca no manis neatvadījusies, tad jau visu ko varu sagaidīt, jo redzu, ka negaiss vēl napārgājis, bet draud ar vēl neparedzamām sekām?...
10. Septemb. 1933. g.
Motto: "Darbs skumjas remdē viegliņām
Darbs pasaulē tumsā ceļu rāda.
Darbs gādā mērķi brītiņam, 
Ja mūsu mūžā nav nekāda.
Pat tuksnesī darbs rozes stāda..."
Šodien pieminekļa atklāšana Trikātas kapos skolotājam Jēkobam Mūrniekam ar noslēgumu - piemiņas vakaru - etc. Trikātā. Cik labprāt
32.
savus apvalkātos svārkus...
Šie apgalvojumi man daudz nepārsteidza, jo nav pirmā reize, kad tam līdzīgas aplamības liek dzirdēt, bet tomēr nenocietos, atgādinot, ka viņai ļoti vāja atmiņa, jo vēl nekad, ne vienu vienīgu reizi neesmu atteicis naudu dot, pie tam arvien vairāk ne kā prasīts, lai varbūt nepietrūktu. Tā beidzamo reizi uz ekskursiju braucot prasīja Ls 6.-, es iedevu Ls 12.- (naglai uz galvas) reiz agrāk prasīja Ls 10.-, es iedevu Ls 20.- un esi arī arī saņēmusi pa Ls 60.- ja tas bijis vajadzīgs un vairāk, bet Tavus apgalvojumus, ka neesi redzējusi ne santīma, varu tikai nosaukt par bezkaunību: "Ak tad es bezkauņa?" tā mani vēl neviens nav lamājis un to teicot izlec no vāģiem un pāri grāvim mežā iekšā... Kad kādu gabalu bija jozusi kājām, man vajadzēja vēl drusku pagaidīt, kamēr atkal iekāpj vāģos un tad ar tā sakot bērna spītību vai ietiepību pateica: "redz ka bija vien
33.
jāgaida bekona audzētāja!.."
Turpmākā ceļā līdz mājai, maz vārdu vairs pārmainījām, bet mājās abas ar mami sataisīja veselu traci, pie kam mana teica: "Te vairs nav palikšana, brauc tūliņ prom pie Onkuļa, lai gādā, ka .... tiekam prom no šā mežoņa!..?..."
Tagad no Rīgas pārbraukuši, vai kādu padomu no Rīgas onkuļa dabūjuši, to nezinu, jo savā starpā reizēm tā noslēpumaini sarunājās, tik to redzu, ka savai zēngalviņai ielikusi tā sauktos ilgviļņus, lai ar tiem varētu lepoties šās dienas izrīkojumā. (ļoti pateicos!) Arī šo savu greznību - ilgviļņus - pēc pārbraukšanas no Rīgas rūpīgi noslēpa ar lakatiņu, lai jaunā kleitā un citā greznībā spīdētu starp citām Trikātas dāmām.
Mani tas tomēr noved uz pārdomām par sieviešu tikumiem un ideāliem. Agrāk sievietes ideāls bija ģimenes dzīve un mēdza zoboties ka sievietes dzīve (vācu sieviete) 3 k-esot tie noteicēji un proti: "Küche, Kinder und Kirche'' (virtuve, bērniem baznīca).
4.
Nav nejaušība, ka taisni pēc gada, atkal ierakstu dažas rindiņas šinī grāmatiņā, jo tas jau palicis pa daļai par tradīciju, pie gada sliekšņa apstāties, mest skatu atpakaļ uz nostaigāto ceļu, vērot nostaigātā gaita virzienu, lai tad par jaunu, kāpjot pār gada slieksni, turpinātu ceļu miglā tītā tālē.
Šo vakaru iesāku ar vakara dievkalpojumu baznīcā, kur piedalījās "draudzes koris" un pēc tam vajadzēja vakarā noslēgumā piedalīties Trikātā sarīkotā "Jaungada" sagaidīšanas svinībās, ar referātiem par "Nākotnes izredzēm", teātra izrādi, kopmielastu un saviesīgu dzīvi, bet man tomēr labāk patīk klusais vakars paša mājā. Gan mana dzīves biedrene ir uzņēmusies nepateicīgo pienākumu, būt starp vakara rīkotājiem (Trikātas aizsardžu pulciņā), ko es viņai arī negribu liegt, ja viņa atrod tur intresi un apmierinājumu, nesot sevī apziņu, ka viņa ar to kalpo vispārībai... Varbūt, ka daži tenku mīļotāji no tā taisa slēdzienu, ko tiem, lūk, nesapass, pēc vecas parunas: "viens vēlas mieru, otrs - prieku!..."
5.
Man tomēr tā neliekas un arī negribu "velnu uz sienas mālēt", jo tad viņš arī nākot. Man šķiet ka drīzāk nesaskaņas vai nesapasēšana rodas, ja gribētu viņai liegt. Atļaujot brīvu izvēli, mēs tikpat viens, kā otris, patiešām zināmā mērā patstāvību, jo arī es pats nevēlos spaidus, kā šinī vakarā.
   Bet pirms stundenis rāda 12, gribu īsumā apskatīt, kādus priekus un bēdas bijušas jāpiedzīvo, ko labu aizgājējs (1932 gads) devis un ko ņēmis...
   Kā grūtu pārbaudījumu varu minēt, kad 20 martā saslima Gunārs ar aizdomīgiem izsitumiem, izrādot "Šarlaka" pazīmes, ko par lielām izbailēm un noskumšanu, arī no Strenčiem izsauktais ārst Ozoliņš, apstiprināja ka notikušu faktu. Ko tādās reizēs sajūt vecāku sirds, saprot tikai tie, kuri stāvējuši pie savu mīluļu slimības gultas, tamdēļ velti pūlēties to uz papīra tēlot, tāpat kā to prieku, kad pēc mēneša visi mazuļi jūtas veseli, lai gan dažādā mērā visi trīs izbaudīja lielākā vai mazākā mērā. Raksturīgs visā ziņā ir Trikātas ārsta Dr. P. Krujele aizrādījums, ka Šarlaks esot tanī ziņā tipiska slimība, kura epidēmijas veidīgi uzbrūkot, prasot vairāk upurus, nekā atsevišķu izņēmumu gadījumu veidā. Tā ka tuvākā apkārtnē līdzīgi saslimšanas gadījumi netika konstatēti, tad arī pie maniem bērniem slimība pārgāja bez sekām.
6.
Valsts Prezidenta Alberta Kvieša apsveikums tautai gadu maiņā.
   Starp citu Prezidents izteica apmierinājumu tanī ziņā, ka aizgājušais gads visumā ir pārgājis vieglāk kā to sākumā varēja paredzēt. Tas noticis pateicoties tam, ka Valdība darījusi jau pagāj. gada sākumā visu iespējamo, lai samazinātu budžetu, tālāk sperti attiecīgi soļi pret valūtas aizpludināšanu no Latvijas Bankas velvēm uz ārzemēm par precēm, bez kurām var iztikt, jeb kuras var atvietot ar pašu ražojumiem, tādā veidā radot tirgu pašu rūpniecībai un dodot darbu pašu strādniekiem. 
   Visgrūtāk krīzes svaru uz saviem pleciem iznesuši lauksaimnieki, jo ražojumu cenas noslīdējušas tālu zem pašizmaksas, kamdēļ Valdība centās pabalstīt lauksaimniecību visiem iespējamiem līdzekļiem, gan standartizējot vietējo maizes labības tirgu, kā arī izgādājot valsts piemaksas sviestam un bekonam. Ar pieņemto papildu budžetu arī būšot iespējams pildīt piemaksas un viņš cerot, ka tādā veidā būšot iespējams paglābt vienu otru zem parādu akta nospiestu arāju no priekšlaicīgas izputēšanas, līdz atkal iestāšoties normālāka lauksamnieciska dzīve.
7.
Nākošajam 1933. gadam, Valsts Prezidents noskausts optimistiski, ka gadu atpakaļ un lai Dievs dotu, ka viņš nebūtu kļūdījies...
3/I. 33.
Saņemot aizgājušā gada pēdējo "Brīvās Zemes" numuru, atrodu rakstu no Alb. Freijs "Gadu maiņas", kurš savas domu bagātības dēļ ir cienīgs, ka to citēju:
   "Ko devis mums vecai gads un ko dos mums jaunais? Tā katris jautā stāvot uz gadu maiņas sliekšņa. Cilvēki grib būt laimīgi un tie priecīgi, ja tie tādi spēj kļūt mūžam plūstošā laikā. Tādēļ gadu maiņā prasām vai vecā gadā nevēlamies savās laimes cerībās un, nākotnē veroties, novēlam katram laimīgāku jauno gadu. Cilvēks gaida laimi. Bet to viņam nesagaidīt un nesaņemt, ja pats negādā par to. Cilvēks kļūst laimīgs ne ar to, ka viņam ko dod, ne ka viņš sagaida piepildījumu, bet ka viņš pats piepilda. Laime nav nekur ārpus cilvēka, bet viņa ir cilvēks. Laime ir brīnišķis trauks, kurš cilvēkam pašam jāpiepilda. Un to piepilda, kad cilvēks dzīvo, lai pildītu savu pienākumu, un nevis lai būtu laimīgs. Zīmīgi saka filozofs Kants: "Mēs šo nedzīvojam tādēļ, lai būtu laimīgi, bet lai izpildītu savu pienākumu." Kas grib laimīgs kļūt, tas nekad tāds nekļūs. Ar gribēšanu vien vēl nekas nav panākts. Tikai tur atspīd laimes stars, kur dzīvo patiesu dzīvi un apzinīgi pilda uzdoto. Katram cilvēkam Dievs uzdevis kādu uzdevumu, ar ko viņa dzīve iegūst jēgu un vērtību.
10.
ir jādod norēķins. Ir katram cilvēkam pienākumi pret sevi, kurus Kants iedala: pienākumos attiecībā pret garīgo un miesīgo cilvēku. Pienākums pret garīgo cilvēku ir saudzēt sevi garīgi un pret sava paša miesīgo cilvēku ir nesabojāt sevi miesīgi. Pirmais pienākums prasa no cilvēka godīgumu, sirds skaidrību, taisnīgumu un patiesīgumu. Kas piekrāpj citus, ar viltu un meliem iegūst sev kādu labumu, ar netaisnību grib celt sabiedrisko dzīvi, ar ļaunu nolūku izmanto citus cilvēkus, tāds aptumšo savu personību, tāds nav pildījis savu pienākumu pret savu garīgo cilvēku, uzturēt to sirdsskaidru un nevainojami tikumīgu. Katra cilvēka pienākums ir  uzturēt savu godu. Cilvēks bez goda ir cilvēks ar zemu cieņas vērtību. Kas savu godu aptraipījis, tā pienākums to šķīstīt. Jautāsim tad nu gadu maiņā: cik esam pildījuši šos pienākumus, pret mūsu pašu garīgo cilvēku, jeb esam tikai negodīgi un melīgi cilvēki, ar traipiem sirdīs un bezkaunība darbos.
   Otris pienākums pašam pret sevi prasa savaldību un mēru pret miesu, rūpību par miesas veselību un možumu. Miesai cilvēka dzīvē ir, bez šaubām, sava loma un nozīme. Tāpat tas ir ar miesīgām dziņām un kaislībām. Cilvēka pienākums ir neļaut miesīgam cilvēkam valdīt par garīgo, neļaut trakot miesīgām kaislībām, bet tās apvaldīt un ievadīt pareizā gultnē. Viņa pienākums ir apgarot savu miesu un visu miesīgo. Te lauks viņa tikumiskām cīņām, bet pēdējā slēpjas laimes atslēga. Tādēļ tie, kas nezina mēru alkohola
11. 
lietošanā, kas, tā sakot, nenodzer vien savas mājas un otra mantas, bet nodzer pats savu miesu, padarot to par slimību perēkli, riebīgu smirdoņu, nav pienākuma pildītāji pret savu miesu. Tāpat tie, kas neprot apvaldīt savu dzimumdzīves kaislības, kam dzimumakta nozīme ir vienīgi miesīgā baudā, izšķērdē savus labākos spēkus un ļauj izplēnēt savai miesai. Tāpat pārmērīga sporta piekošana ir savas miesas bojāšana. Jautāsim tad nu gadu maiņā: cik esam pildījuši pienākumu pret savu pašu miesu, jeb esam zemāk slīdējuši par kustoņiem, kuru dzīvē tomēr ir sava likumība?
   Tāļāk katram cilvēkam ir pienākumi pret otru cilvēku. Uz visiem šinī rakstā nav iespējams aizrādīt. Mūsu pienākums palīdzēt trūkumcietējiem un nelaimīgiem, nebūt patmīlīgiem un neskatīties vienīgi uz savu labumu, neaizmirst, ka bez mūsu personīgām interesēm ir vēl ģimenes, sabiedrības un tautas intereses, būt līdzcietīgiem un nedarīt pāri vājākam cilvēkam, jo arī tam ir sava cilvēka cieņa. Cilvēka pienākums pret otru godbijīgam un iecietīgam jo to prasa ikviena cilvēka cieņas, būt uzticīgam un neuzpūtīgam, jo bez tā nav iespējama nevienas sabiedrības kopības dzīve, būt atsaucīgam un nosvērtam, bez kā nav iespējama ļaužu savstarpējā satiksme. Pāri visiem šiem pienākumiem stāv mīlestības pienākums, kuru prasa Kristus un par kuru dzied mūsu tautas dainās. Kas būtu cilvēka dzīve bez mīlestības? Dostojevskim bija atbilde un tā skan: "Kur nav mīlestības, tur ir elle." Mīlestības trūkums nes šaušalības un mokas, ciešanas un nežēlības.
Drausmīgi dzirdēt, ka šodien Valmieras brāļu kapos tiekot guldīti pāri par 90 bijuši aizsargi. Kur tad paliek citi Valmieras pilsoņi - tirgotāji, kārtībnieki, ierēdņi - kuri arestēti un nosūtīti uz Krievijas iekšieni, kā dzirdams pie Volgas kanāla būves. Kur paliek sievietes un bērni?
Pārdomājot šo "cilvēces izdzinumu" - komunistu rīcību, nāk prātā citāts no Schillera "Zvanu dziesmas" (Das Lied von der Glocke), šodienu vārdiem:
"Gan lauva ķetnas dziļi dzeļas
Un nāvīgs zobs ir tīģeram,
Tak lielākas vēl saušuras ceļas,
Kad prāta vairs nav cilvēkam.
Par hiēnām redz sievas tiekam,
Tās prot ar šausmām jokus dzīt,
Un sāpētu sirdi ienaidniekam, 
Vēl siltu, zobiem saplosīt..."
13. jūlijā 1941. g.
Šodien Trikātas ev. lut. baznīcā tika noturēts "pateicības dievkalpojums" par laimīgu atbrīvošanos no boļševiku - komunistu jūga. Bija svinīgs brīdis, kad pie baznīcas sastapās paziņas, par kuriem klīda baumas, ka arestēti un pazuduši. Kā ļauns un nāvējošs murgs izgaisis boļševiku valdīšanas gads Latvijā. Viss, ko latviešu tauta no kultureļiem mantojusi - ir jaunas kapsētas un ēku drupas.
Priekšējās revolūcijas upurus aprakstījis Vīcups savā "Melnajā grāmatā".
Tagadējās (revolūcijas) boļševiku valdīšanas upuru skaitu vēl nevar noskaidrot un arī šaušanu ziņā tas pārspēj tāļu "Melnā grāmatā" aprakstītās šausmas, kā tagadējā vācu cenzūra neatļaujot foto attēlus ievietot iznākušajā avīzē "Tēvija". Ar laiku radies arī tagadējo laiku
to nevienam neizpaust.
Šī ziņa mani ķēra kā zibens un dažas dienas nevarēju atjēgties, ka uz tādu stāvokli reaģēt, jo vēstulē prasa atbildi, ko viņai tagad tāļāk darīt, jo baidoties mani apgrūtināt ar savu "dzeguzēnu"? Viņa varētu varbūt atbrīvoties no šās nastas, bet baidoties?
Pārdomāju vienādi, otrādi.
Pēdīgi samierinājos ar kļūmīgo stāvokli un jau nolīgtai saimniecības vadītājai A. Zvirbulei, nobraucot uz Brenguļu staciju pretīm, paskaidroju, ka man sieva atgriezusies un viņas pakalpojumi nebūs vajadzīgi. Tā uzbudinājās, ka tiekot izmuļķēta, jo esot atteikusi vairākiem vietu piedāvājumiem. Neatlika cits, kā samaksāt mēneša algu uz priekšu un atvainoties.
Mājās pārbraukusi, itkā nevarēja lāga iedzīvoties jaunajā stāvoklī.
Mani tomēr intresēja zināt, kurš ir gaidāmā bērna tēvs, jo biju pārliecināts, ka izbeidzot savus sakarus ar "Mišku", viņa būs draudzību iesākusi ar krietnāku cilvēku. Atrunāšanās, ka neviena sieviete nestāstot, ar ko tā sagājusies, (Tad jau nebūtu alimentus prasījusi.) mani neapmierināja un izzinājis, ka viņa no "Mārām" pārgājusi uz Vecumnieku pag. "Kalnabēkām" pieprasīju to māju īpašniekam Audi Bāliņam sekošo: I. Vai pie viņa ir dzīvojusi O. Dauvarte?
II. Kā viņa pildīja savus pienākumus?
III. Kādas viņai bija attiecības ar pārējiem strādniekiem? Dabūju sekošu noteiktu atbildi.
I. O. D. ieradusies 16/XII. 39. g. kopā ar Lietuvieti M. K., bet nav nodzīvojusi nolikto laiku.
II. Savus pienākumus pildījusi apzinīgi.
III. Ar lietuvieti M. Kazjukeviču gulējusi kopā vienā gultā un reizē abi atstājuši darbu 5/II. 41. g.
Šī ziņa bija ne mazāk uztraucoša un aprunājoties ar juristu K. Brantu, pēdējais bija gatavs uzņemties prāvas vešanu, piebilstot, ka apstākļi esot tik skaidri, ka es varot sūdzību pats iesniegt, bez advokāta.
130.
jau no paša rīta lidmašīnu ekskadriļas krustoja gaisu dažādos virzienos. Arī ārkārtīgi stipri grāvieni tricināja apkārtni un Valmieras virzienā tika redzami melnu dūmu stabi. Viss liecināja par kara briesmu tuvošanos. Ap p. 8 no rīta, no pienotavas braucot sastapu caur Trikāti milzīgā steigā traucamies automobīļus ar kareivjiem pa Cēsu ceļu caur Trikāti uz Strenčiem, bet mājās pārbraucot arī no Valmieras ceļa sāka plūst smagie auto un bruņu mašīnas - tanki - nepārtrauktā rindā, cauri Trikāti uz Strenčiem. Pēc motorizētām vienībām sekoja jātnieki un beidzot kājnieki, kuri no karstā laika noguruši meklē-
131.
ja vispirmā kārtā ūdeni, ko slāpes dzesināt un labprāt dzēra arī pienu, jo patlaban lopi bij pārnākuši mājās slaukšanas reizei. Bija no sākuma itkā uztraukums un nepacietība, jo steidzās citi aiz cita, tomēr izturējās diezgan disciplinēti un kārtīgi. No kareivjiem nauda netika ņemta. Iztaujāti, kareivji nelabprāt ielaidās sarunās, tomēr tik daudz dabūjām noskaidrot, ka no rīta Cēsīs un Valmierā sagrautas dzelzceļu piestātnes un degvielu tanki, Valmieras elevators, eksportkautuve, Līča vilnas fabrika, Pētersona linu vērptuve, Lūcina zāģētava, Zemes Banka etc.
"Sarkanā armija" steidzoties uz Pleskavu, kā vienīgo ceļu uz Krieviju, citi ceļi esot jau atgriezti. Daži aizkavējušies kareivji vēl līdz vēlam vakaram
Viņai jau ir viena otra tipiska brigaderiskas sievietes pazīme: viņa vitāla, spēka pilna, sava ceļa zinātāja, dūšīga strādniece, laulības valdniece. Neminot vārdā citus piemērus, skaidri redzams ka brigaderiskās sievietes tips ir vīra rīkotāja un laulības valdība. Tāpat viņas ideāls, kā redzams, zem laulības izkārtnes, izbaudīt mīlas priekus, neprasot ne pēc tautības ne stāvokļa, kad tikai vīrietis, kurš spēj apmierināt viņas iekāres. "Viņa ir apbrīnojama stratēģe, ar vien jaunu, individuālu kara plānu izdomā." 119 lap.
Šo lasot un pārdomājot, manī mostas ideja, salīdzināt ar mācību, ko saka Zēraka gudr 25 n. 24. 25. 
24. "Nedod ūdeņiem vaļu plūst, un nedod niknai sievai par sevi valdīt.
25. Ja viņa tev nepaliek pie rokas, tad atšķir viņu nost no savām miesām."
Ja kļūda ka to neesmu darījis.
5/IV 42.
Atmodas svētki, bet sirds tik neapmierināta. Tā pat, kā dabā negrib iestāties pavasaris un stindzinošāk sals vēl tura savos apkampienos visu dabu, arī manā dzīvē nav nekā iepriecinoša.
Sastingums saimnieciskā dzīvē, ka sekas no kara apstākļiem un vēl drūmas un nenoteiktas izredzes par gaidāmām kara sekām.
Meklēju apmierinājumu mūzikā, nospēlējot uz klavierēm, pēc tam uz harmonika agrāk mīlas dziesmas, pēc dzejnieka vārdiem: "Ja kaut kas mūsu sirdī spiež, vai prieks, jeb grūtības... tak velt." Beidzot esmu saņēmis lasīt Zentas Mauriņas studijas "Baltais Ceļš", kas arī nedod nekādu apmierinājumu, ne izskaidrojumu, ne padomu. Brigaderes tēlotas sievietes neviena nav līdzīga manējai.
1. februārī 1942. g.
Manā priekšā patreiz 1942. gada "Baznīcas kalendārs", kur 62. 1. p. Prof. Alb. Freijs ievietoja rakstu: "Laulības dzīves iekšējie kavēkļi."
Starp citu viņš saka sekošo: "Īstenību tuvināt ideālam nav iespējams ar savstarpējiem pārmetumiem, ne arī ar augstām prasībām, kuras laulātie uzstāda viens otram. Pārmetumi nelabo, bet ārda. Labo un īstenību groza mierīga pacietība, mierīga pašsavaldīšanās, savu kļūdu un trūkumu atzīšana un galvenais sava laulātā drauga dvēseles kustību, viņa ilgu un aklu labāka un lielāka iepazīšana, viņa personības atzīšana. Īstenību tuvinās ideālam, ja laulātie aizvien vairāk pratīs cienīt otra personību, arvien vairāk sapratīs otra miesīgas vajadzības un dvēseles tieksmes, ja laulātie arī paši sev pārmetīs un katris pats sev uzstādīs prasības un centīsies tās izpildīt ar visiem spēkiem, pēc labākās sirdsapziņas."
Negribu vairāk citēt no šā apcerējuma, tikai pieminēt, ka to jau atzinuši visi rakstnieki un prātnieki, kad ideāli tikai "dzejā", bet ikdienība ir "proza".
Šinī pašā reizē manā priekšā ir vēl grāmata: "Baltais Ceļš" no Zentas Mauriņas.
Rakstniece VI. nodaļu 115 lap. iesāk ar motto: "Mīlestība nemeklē ne vecuma ne jaunuma, tikai dvēsele, izredzētu vai - nolādētu dvēseli."
Studējot Annas Brigaderes darbus, rakstniece pieved brigadenskās sievietes tēlu Antrīni (123 lap.) kura jaunības karstumu iztrakojusi, apprec paveco saimnieku Biculi, un mēs ticam ka viņa būs krietna saimniece un vīra rīkotāja.
122.
21. jūlijā 1940. gadā.
"Ikviens lai ir paklausīgs tām valdīšanām, kam tā vara; jo nekādas valdīšanas nav kā vien no Dieva, un kur valdīšanas ir, tur tās no Dieva ir ieceltas." Pavila gram. Romiešiem 13. 1, 2, 3.
Šodien notiek 14. 15. jūlijā vēlētās saeimas pirmā sēde. Tiek nospēlēta grandioza komēdija, pēc viesiem mākslas likumiem. Šī komēdija tiek spēlēta ārvalstu priekšā, kuriem nav iespēja redzēt un dzirdēt patiesību un tai vajag itkā attaisnot Austrumu lielā kaimiņa tieksmi, apmierināt apetīti, aprijot mazās, neatkarīgās valstības. Negribu ilgāk kavēties, pie sava iespaidu atzīmēšanas, varu tikai piemetināt, ka laikam gan vēl nekad tik daudz nepatiesības nav pausts presē un brīvā vārdā. Bet tas jau ne-
123.
notiek tikai še pie mums un mūsu šaurajos rāmjos - patiesību mēs jau sen neesam dzirdējuši, sākot ar pag. gada septembri, kad iesākās vācu - poļu karš.
Tāpēc to, kas tagad notiek arī mūsu mazajā dzimtenē "Latvijā", varam uzskatīt tikai kā sekas no lielvalstu politikas un kara sekmēm, kuras jau, tīri loģiski, nevarēja paiet secen "Latvijai", kā vienmuļai salai, neapskalojušas ar augstiem viļņiem.
Esmu sīks loceklīts Latvju tautas saimē un arī šinī grandiozajā komēdijā nenozīmīgs aktieris, tikai redzu un saprotu, ka redzamākie tagadējās spēles darbinieki, nevar
26/IV. 43. g.
Jau pagājis vairāk kā gads no pēdējās piezīmes un sajūtu itkā pienākumu, ko atzīmēt. Vai tiešām vis iet tik gludi, ka neatliek nekas vairāk ko vēlēties? Taisni otrādi, katra  diena nes jaunas grūtības un sarežģījumus saimniecības laukā, un aug pāri spēkiem. Šīs grūtības varētu remdināt saskaņa ģimenes dzīvē, kur kopīgi pārspriež darāmo. Labāk par to nedomāšu, jo ja nav laba ko teikt, tad jau labāk klusēt. "Divas dienas mūžiņā:
Viena laba, otra ļauna.
I labā, i ļaunā,
Abas dienas jādzīvo..."Pārlasot priekšējās atzīmes, negribot acis top valgas; cik maz tur ir laimīgu mirkļu un cik daudz sāpju un nemiera?...
25/VII. 43.
Dzīve.
V. Plūdoņa.
Tev dzīve gara šķiet, kamēr vēl bērns tu esi
Un mūža gadu skaits tev nākotnē vēl dus,
Kā blāzmā rožainā redz rīta padebesi,
Tā dzīves sapņus ar tu redzi rožainus.
Sirds tev vēl nesēro par laika steidzīgumu,
Par to, ka jaunība, ka ziedons aizlido;
Tu laimīgs izjūti tik dzīves burvīgumu,
Un, tā kā taurenīts, steidz priecīgs baudīt to.
Bet dienas plaukst un vīst un gads pie gada saistās,
Drīz dzīves vasaru prom bēgam redzi tu.
Aiz tevis jaunība kā Eldorado laistas, 
Un sirds tev domīga jūt klusu skumību.
Un tad... tad pārkāp tu jau dzīves klana galu...
Kā tas tik drīz ir klāt, tu pārsteigts brīnies pats.
Sirds tālumā tev dzird jau mūža jūras čalu,
Un pašam netīk vairs tev skaitīt, kurš jau gads.
Ap sevi ieraugi tu pulku jaunu seju,
Kas laika ātrumu, kā tu reiz, nenojauš.
Bet tu, tu klusi ej uz vēso veļu leju,
Kur tikdaudz paziņu un draugu tev jau snauž.
132.
un kā vēlāk dabūjām dzirdēt, dažu labu braucēju bija apturējuši un piespieduši vest līdz Valkai.
Nakts no piektdienas uz sestdienu pagāja mierīgi, bet izgāja baumas, kad vēl slēpjoties komunistu bandas kuriem esot uzdots dedzināt ēkas un mežus. Tiešām sestdienas rītā saņēmu apkārt rakstu - telefonu grammu - parakstītu no Valmieras pilsētas galvas - Gredzena - itkā kara Virspavēlniecības vārdā, iznīcināt visus pārtikas krājumus un sējumus, nodedzināt ēkas etc. un ar visiem lopiem doties, Peipus ezera virzienā. Nevienam gan nenāca prātā šādu ārprāta pavēli pildīt, bet gan uzmanīties un padomāt par dažādu varbūtību iespējamībām. 
Baidoties no dedzināšanas, pasteidzamies labību sabērt maisos un no-
133.
glabāt pagrabos, kam betona griesti. Tādā uztraukumā pagāja visa sestdiena. Sestdienas vakarā vēli saņēmām ziņu, kad karaspēks galīgi aizgājis un tam līdz arī komunisti - dažādi PD. SG. TM, un kā viņus visus sauca.
Vēlu vakarā paskrēja garām viena automašīna ar nacionālo karodziņu itkā Noa balodis, vēstīdama, ka plūdi mitējušies. Šorīt apstiprinājās ziņa, kad bijušies aizsargiem un amata personām uzdots, atjaunot kārtību.
Dievam žēl, agrāko aizsargu rindas palikušas stipri retas, jo beidzamā laikā bijušie varas vīri - komunisti - pa naktīm rīkoja medības uz šiem nacionāli domājošiem ļaudīm un viņu upuru skaits nav mazais. Uzmanīgākie no viņiem paspēja paslēpties mežos un tagad ir pirmie kārtību sargi.
128.
jūtam, izņemot minētos "pērkona grāvienus", lai gan negaisa nekur nav, bet atbalsojas sprādzieni no kara darbības. 
Tā kā radio aparāti noņemti un telefona sarunas noliegtas, trūkst informācija par to kas notiek, bet ir tāds garastāvoklis un sajūta, ka tuvojas kas briesmīgs un baigs.
Še gribētos vēl piezīmēt vēl pāris vārdus par darba klaušām 25. 26. 27. jūnijā, pēc lidlauka - aerodroma - ierīkošanas Brenguļu līdzenumā pie "Leitišu" mājas, apmēram uz 4 kv. klm. Nojauktas vairākas jaunsaimniecības, iznīcinātas druvas etc. Darbu klaušās mobilizēts viss Valmieras apriņķis ar simtiem zirdzinieku, zemju vešanai, grāvju un gravu - ieplaku aizbēršanai. Lauku nomīdīšanai darbojās ceļu ēvele un šoseju bluķis, ar motoru darbināmi; nebija aizmirsti ar parastie koka bluķi tīrumu pievelšanai. Talkā vēl nāca vairākas smagās (6 - 8) mašīnas - preču auto, kas vis saplūda par ellišķīgu rūkoņu.
129.
Sausā tīrumu zeme tomēr nedabūja vēlamu stingrību un pie pirmiem mēģinājumiem 27/VI. nosēsties uz jaunuzbūvētā laukuma, viena lidmašīna avarējusi.
Šo īso atzīmi beigšu ar dziesminieka vārdiem:
"Karš, vaidnieks ceļas kājās,
Bet Miera kungs, pēc Tava prāt',
Tiem atkal jāiet mājās!"
6. jūlijā 1941. g.
Pagājusi atkal viena, nemiera un uztraukumu pilna nedēļa un tagad iestājies itkā svētsvinīgs klusums.
Kā priekšējā piezīmē teikts, par nemitīgo lidmašīnu rūkoņu, kas turpinājās vēl līdz ceturtdienai un pa daļai atgādināja kulmašīnu dūkšanu rudeņos, kamdēļ gluži pamatoti dzirdēja piezīmes: "vāciets kuļ rudzus" (krievus). Piektdienā šis kara troksnis sasniedza savu kulmināciju un
Brigadere gan saka: "Mēs negribam alkohola apreibušus vīrus...." (Baltā Ceļa 122) un tomēr šie iereibušie vīrieši sievietēm patīk labāk par atturībniekiem. Nezinu nevienu uzdzīvotāju, kurš nebūtu sievu dabūjis, ja tikai to vēlējies un pie jaunavām viņiem ar vien lielāka piekrišana. Turpretīm atturībnieki paliek vientuļi.
Esmu izbaudījis to pie sevis vispilnīgākā mērā un tā ir mana kļūda, ka esmu atturībnieks - nedzērājs, nesmēķētājs. Spilgts piemērs šinī ziņā ir arī Oļa, kura sev par draugu izvēlējās poli Mišku, kurš bez dūmiem nemaz nevarēja dzīvot, jo visas drēbes viņam bija piesātinātas ar tabakas smaku. Tāpat Brigaderiskas sievietes, nav neviena minēta, kuru būtu atstājuši bērnu pulciņu un skrējusi klaidonim līdzi, lai varētu tikai turpināt baudu dzīvi, pie tam atdodot visu - mantu, godu, veselību... Še man drīzāk liekas piemērota Jura Neikena izteiciens: "atgriezts rieciens vairs nepielija!" un tā ir mana kļūda, kad ievadīto laulības šķiršanu, atsaucu.
No visiem šiem pārdzīvojumiem esmu mantojis sirds kaiti un sajūtu bieži vien tādu spēka un elpas trūkumu, ka saules riets var jau būt īsti tuvu...
Redzot bērnu pulciņu, kuriem vēl ilgi jāturpina skolas gaitas, negribot acis top valgas un uzmācas jautājums, kas gan viņus sagaida dzīvē. Ir tāda vēlēšanās, redzēt viņus dzīvē izejam, bet kādi būs tālākie apstākļi valsts dzīvē un vai varēs brīvi rīkoties ar īpašumiem lai katram nodrošinātu savu daļu.
Pirmais jautājums jau tagad, kādu arodu viņi varētu izvēlēties, lai kļūtu par derīgiem sabiedrības locekļiem...
Tagad mans dzīves biedris nodevies darbam, itkā tas varētu atvietot zudušo. Viņas darba gribu un darba prasmi nekad neesmu gribējis noliegt un jāatzīst, ka tur viņai ir arī sekmes, bet vai tas jau ir dzīves piepildījums? Man šķiet, ka tāda dzīve ir puķe bez smaržas, debess bez zvaigznēm, ja trūkst mīlestības, kas vieno un saista. Še nu man tomēr nāk neviļus prātā, epizodes no agrākām dienām un atminos viņas izteicienu, ka "baidoties izteikt vārdu "mīla"." Zoboja mani, ka esot sentimentāls, jo reiz piesūtīju dziesmiņu - solo balsij - "aizvien actiņas man smaidi..."
Tagad tas viss pagājis un reti bija tie brīži, kad vēlējies "pieglausties pie manas krūts"!
To laimi Tu meklēji pie cita un arī atradi un skumjās par to, Tu tagad neatrodi ceļu atpakaļ. Vienā ziņā tomēr esi īpatnēja: nekad nemeklē kļūdu pie sevis, bet arvien citi tie vainīgie. Vainīgs esot arī liktenis. Bet kas tad ir liktenis?
Še man nāk prātā dzejolis no Rezara Flaischlena.
"Wozu das geklagc - ich habe keins Glück
Und - das zei mein Geschick...
Geschick ist unr, wozcu du zelbst,
Mit deincr Kraft und deinur Willen,
Die Reiche deiner Tage webst;
Und Glück duch auch unr was du zelbst
Aus deines Wunsches Tiefo hobst...''
Ja agrāk mūs šķīra attālums un es ar vien gaidīju uz atgriešanos, tad tagad tādas gaidas ir veltas. Tagad mūs nešķir telpa, bet dvēsele jeb sirds ir sveša un tāļa.
25/XII. 41. g.
"Ak, tu priecīgā, ak tu, svētīgā Ziemas svētku dieniņa! Kristus ir dzimis, Viss ienaids rimis,"....
Pienākuši gadskārtējie ziemas svētki, kur vecā tradīcija ar eglītes dedzināšanu un dziesmām, tiek atkārtota, pie kam kā ironija izskan dziesmas vārdi: "Viss ienaids rimis!" Man šķiet, vēsture nav piemēra, kur ļaužu prāti būtu bijuši tā satraukti visā pasaulē, kā šinīs ziemas svētkos. Maz vairs atlicis to tautu un zemju, kuras nebūtu skāris karš, kurš arvien vēl iet plašumā un draud ieraut savā postā vēl atlikušās zemes.
Lai gan kara troksnis no mūsu zemītes ir attālinājies un neskar tieši ar savu darbību, tomēr sekas arī mazajai Latvijai ir jānes un ar katru dienu jūtamāki. Ja karš ieilgs, kas tagad jau ir noticis tad tas prasa no aizmugures daudz darba un uzupurēšanās. Karš prasa daudz līdzekļu armijas vajadzībām un piespiež ierobežoties, saknapināties. Par visām lietām mierīgu prātu - aukstasinību, kas uzņem mierīgi dažādas ziņas, tiklab labās, kā sliktās.
17/I. 42.
"Ohne Liebe ist das Leben
Eine Blume ohne Duft,
Eine Himmel ohne Sterne..."
Pārdomājot tagadējo dzīvi, nāk atmiņā senās dienās kaut kur lasīts pantiņš. Arī manas debesis ir bez zvaigznēm, puķe bez smaržas.
Esmu nelabojams optimists, kas nebeidz cerēt un gaidīt, kad var atgriezties bijušie laiki par ko kādreiz esmu pateicies Dievam par vadību.
124.
paši no sevis neko, ne pielikt ne atņemt, kā tikai runāt to, ko sufliers saka priekšā.
Tam visam tā jābūt.
Manā priekšā patreiz "Brīvās Zemes" Nr. 161. no 19. jūlija, ar uzņēmumu, jo "manifestācijas" pie Valdības nama, kur manifestanti nes plakātus ar šādiem uzrakstiem: "Lai dzīvo padomju Latvija kā 14 padomju republika!"
"Mēs prasām pievienošanu padomju savienībai!"
Šādi un līdzīgi lozungi redzami vairāki. Kā šādas manifestācijas nevar izpaust tautas gribu, par sevi saprotams, bet šoreiz jau arī negrib dzirdēt tautas balsi, bet tikai vienas šķiras.
Vai pēc šām lielām ovācijām arī maize par velti kādam mutē kritīs, negribētu ticēt. Man gan,
125.
neskatoties uz maniem 62 nodzīvotiem mūža gadiem, bez darba nekas nav bijis gūts. Esmu 1905. gada revolūcijā bijis aktīvs dalībnieks - Vec Brenguļu pagasta izpildu komitejas priekšsēdētājs - un pēc tam nākošā reakcijas laikā dabūjis ciest, bet toreiz mūsu cildenais paraugs, bija agronoms Kārlis Ulmanis, kurš emigrēja uz Šveici un vēlāk uz Ameriku. Šis pats agronoms, pēc atgriešanos no trimdas, ņēma aktīvu dalību turpmākā latvju tautas veidošanā un ir upurējis visu savu dzīvi tautai. Tagad viņš tiek noniecināts...
Lai vēlākie vēsturnieki vērtē viņa personību.
Man lūgums no Dieva, lai Viņš
118.
18/II. 40.
Šo svētrītu sākot, radiofonā Berzes baznīcas mācītājs A. Vecmanis bija izvēlējies Lūkasa ev. 15. II, līdzību par "pazudušo dēlu."
Šie vārdi noveda mani uz pārdomām, salīdzinot Oļas tagadējo stāvokli. Oļa vakar vakarā atkal bija ieradusies itkā bērnus apraudzīt un pie tam izturas tā, itkā manis nemaz še nebūtu. Ja jau viņai nav nekas man ko teikt, tad jau arī man nekā nav jautāt, jo vairāk tamdēļ, kad viņa jau man ir palikusi 3 vēstules parādā no "Mārām". Tagad viņa vēl laikam nav pietiekoši izbaudījusi visus labumus svešumā, tomēr nepilnu 7 mēnešu laikā mainīt 2 reizes darba vietu, neko labu neliecina.
Cik no tautas dabūju zināt, tad viņas nodoms esot palikt Vinnēnos, kā tagad iesākusi. Ja jau nu reiz tā, tad jau tomēr būšu spiests rai-
119.
sīties pilnīgi vaļā, lai viņai nebūtu ne iemesla, ne tiesības uz šejieni nākt, mulsinot bērnus uz nepaklausību un klaiņošanu no Daudža uz Vinneniem un otrādi. Gribu vēl nogaidīt.
Es Tev dziedāju dziesmu, savas dvēseles skaistāko dziesmu - pārtrūka vārdi... asaras lija... - melns šķidrauts sedz mūsu balto laimi...
Mana vīnkalna briestošie darba, sulīgie augļi bezlaikā norauti, visi krīt trūdos...
Es nabaga, 
....
 bērns!
126.
saudzē mūsu dzimteni, kā to lai nemīdītu kara zirgi un kara rati, lai novērstu kara pastu. Še man nāk atmiņā Schillera "Zvanu dziesmas" citāts:
"Saticība, vienprātība, valdot, valdot pār šo pilsētu..." (Holder Trichat Süsse Einbrachte)
127.
"Ak Dievs tā miera, stāv mums klāt,
Karš, vaidnieks ceļas kājās,
Bet Miera - kungs, pēc Tava prāt'
Tiem atkal jāiet mājās.
Svēts - gariņ' Tu dod palīgu,
Kā mierā palikt varam.
Miers iedod maiz', karš to izkais',
Lai mierā sējam, aram."
Iz vecas dziesmu grāmatas karalaika dziesmām N. 501. 1. p. no 1769. g.
Šodien, kā pie svētdienas, kur ļaudis atpūšas no nedēļas darbiem, par mierīgu atpūtu nevar runāt, jo gaisā dzirdama gandrīz nepārtraukta lidmašīnu rūkoņa, tāļumā dzirdami itkā pērkona grāvieni. Iesācies "karš" (22. jūnija 1941. g. sācies karš starp Vāciju un Krieviju) ar visām sagaidāmām kara sekām. Normālā dzīve pārtraukta. Tekošie darbi laukā un pļavās uz laiku apklust. Tai vietā valsts prasa darba klaušas, nodevas, rekvizīcijas ect. Šodien vajadzēja notikt "kapu svētkiem", kuri karastāvokļa dēļ nevarēja notikt. Uz vietas še vēl citādi maz ko
tēlotāji vai no "Melnajā grāmatā" N. 2 jeb zem cita nosaukuma.
Viens tomēr skaidrs: "Komunisma ideja un teorija ir sevi pārdzīvojusi un paliks tikai vēsturē, kā drausmīga atmiņa."
20. jūlijā 1941. g.
"Baudi šo dzīvību ar to sievu, ko tu mīļo, kamēr Tev ir šī nelietīgā dzīvība, ko viņš tev ir devis pasaulē, visu niecīgu mūžu, jo šī ir tava daļa šinī mūžā un pie tava darba, ko tu strādā pasaulē." Zal. māc. 9. 9.
Ir pagājis vairāk par gadu no manām atzīmēm 26/III. 40. par manu personīgo dzīvi, resp. ģimenes dzīvi.
Manas ģimenes traģēdija, kura minēta atzīmē no 4. sept. 1938. gadā, vēl tagad nav beigusies un vēl nevaru paredzēt, kā tā īsti beigsies?
Nepieminot agrāko, bet tikai laiku no 26/III. 40. ir nākuši priekšā gadījumi, kur domāju, ka zaudēšu prātu un tomēr bija viens spēks, kas mani paglāba un atturēja no pārsteidzīgiem soļiem. 
Pieskaroties vēl reiz atzīmei no 26/III. 40. g. saņēmu no Rīgas vēstuli, kurā paskaidro, kad ārsts konstatējis, ka viņa (mana sieva) esot stāvoklī un lūdz mani
Sirmais jurists tomēr atrada par iespējamu mani mierināt, pievedot piemērus, kur pārsteidzīgas sievas, pēc izbaudītām dēkām, tomēr beidzot palikušas labas laulenes.
Tomēr, ikdienā nāca atkārtoti gadījumi, kur bez pamata sāka atkārtoties ķildas, kamdēļ nolēmu, reizi darīt man visam galu un iesniedzu Rīgas Apgab. tiesas IV. Civilnodaļai laulības šķiršanas prasību, pievienojot attiecīgas vēstules ar lūgumu, izšķirt šo prāvu, man klāt neesot. Lieta bija nolikta uz 11. Sept. 1940. g. kad pienāca pavēste, Oļa ļoti uztraucās arī mamma un māsa Alma mani lūdza prāvu atlikt, ko beidzot arī darīju. Es jautāju pats sev: "kas būs panākts ar laulības šķiršanu? Vai man vēl otru reizi doties laulībā? Kādas tam varētu būt sekas un kas būs ar bērniem?" Tad man nāk prātā rakstiņš, kas ievietots iepriekšējās lapās: "Paradīze, no kuras nevar izdzēst ne eņģeļi, ne čūskas."
Savā laikā skaistā Helma teikusi Menelājam: "Kamdēļ tu mani rūpīgāk neuzraudzīji?"
Es jautāju sev: "vai nav daļa vainas arī man, jo taisni manu acu priekšā pa daļai risinājās Oļas draudzība ar poli Mišķu?" Visvairāk par to uztraucās mamma, bet es skatījos caur pirkstiem, jo Oļai pārmest sakarus ar poli, turēju par apvainojumu Oļai un vienkārši neticēju, ka poļam varētu būt sekmes pie Oļas? Arī tad, kad Oļas māsa "Alma" mani brīdināja, sacīdama: "Ja Tu netrieksi to poli projām no mājas, katastrofa būs neizbēgama." Tas arī notika.
Analoģiskais gadījums ir noticis ar mūsu, Trikātas draudzes mācītāja ģimeni, ar ko pag. svētdienu, pēc "pateicības dievkalpojuma", baznīcas mācītājs, uzaicināja bazn. Valdes locekļus savā darba istabā un dziļi satriekts teica: "mīļie draugi! baznīcas Valdes locekļi! man ar dziļām sāpēm Jums jāziņo
ka manu ģimeni piemeklējusi traģēdija. Pagaidu mežzinis Racinskis aptraipījis manu laulības altāru un pavedis manu sievu Veroniku."
Tagad jau viņi pašai atzīstas par notikušo, par ko šaubu nav, tikai nesaprotu ko tāļāk darīt. Man jūk domas un nevaru izprast, kā tas varēja notikt?
Viens un otris no klāt esošiem arī izteica izbrīnu, tikai es viens klusēju un arī labāki par citiem sajutu mācītāja stāvokli.
Tālāk mācītājs lūdza baznīcas priekšn. gādāt, lai mežzini Račinski, kuram boļševiku valdība ierādīja telpas mācītāja māja, nekavējoši tiktu pārcelts citur. Man kā draudzes sekretāram bija jāizgatavo attiecīgs raksts Strenču mežniecības Virsmežzinim un jau piektdienā 18/VII. tas bija pārcelts uz Trikāti.
Mācītājs gan lūdza šo viņa lietu turēt klusu un nestāstīt mājās, bet kur tik daudz ausis dzirdējušas, grūti noturēt lietu apslēptu.
Šķiroties es mācītājām atgādināju Sal. sok. vārdu 30. 18. 19. 20. un piebildu, ka šādas lietas jau laikam tik pat vecas kā cilvēce, citādi par to bībelē nerunātu.
Mācītājs vēl piebilda, ka tam vīrietim - Racinskim - laikam esot maģiskas spējas uz sievietēm, jo būdams ģimenes cilvēks, viņš visur esot iesācis sakarus ar sieviešiem. Veronika pēc izskaidrošanās gan cenšoties ieņemt agrāko stāvokli un izturoties itkā nekas nebūtu noticis, bet es izturos rezervēti.
Salīdzināju šo mācītāja traģēdiju ar savējo un arī Oļa ir kritusi tādam tēviņam Miskam, ar maģiskām spējām, par upuri.
Ar Oļu tomēr ir citādi. Pēc tam, kad 17. sept. 1940. viņa dzemdēja dēlu Juri, kurš pēc pusg. 9. martā 1941. g. mira, viņas izturēšanās pret mani paliek neizprotama. Viņa iet ikdienas darbā bez prieka, kā pate atzīstas, brīvajā laikā var sēdēt stundām pie upes
120.
26/III. 40.
Šodien pavadīju Oļu un Avotiņus caur Strenčiem uz Rīgu, jo šīs dienas vilciens Brenguļos nepiestāj.
Palieku atkal nezināšanā par Oļas tāļāko likteni un nodomiem. Lielā piektdienā viņa bijuse baznīcā pie dievgalda, abas ar Vinnēnu tanti un pēc tam arī pie mācītāja, itkā padomu prasīt, ko darīt? Uz tāda pamata arī mācītājs mani uzaicināja pirmos svētkos no rīta ierasties pie viņa, itkā samierināšanās nolūkā.
Es uzaicinājumu pieņēmu, jo cerēju, ka pēc tādas izskaidrošanās lieta ņems citu virzienu.
Uz mācītāja uzaicinājumu, sodoties rokās un aizmirst bijušās kļūdas, Oļa vilcinādamās roku sniedza un pie tam piebilda, kad vēl nezinot kā būšot? Kamēr Rīgā neesot bijuse, nevarot vēl neko sacīt. Ko tas nozīmē?
121.
Solījās Rīgā iet pie ārsta, jo nejūtoties labi, bez tam patreiz vēl brīvāks laiks.
Manas ģimenes dzīves traģēdija, kura atzīmēta 4. sept. 1938. gadā, vēl tagad nav beigušies un nevaru vēl paredzēt, kā tā īsti beigusies.
un klausīties viļņu čalošanā, bet uz manu tuvošanos izrādās ļoti atturīga - rezervēta - auksta, bez sajūsmas. Vai mana mīlestība uz viņu, par kuru apust. Pavils I gr. korint. 13 nod. raksta, lai paliktu kaunā?
Gribu visu aizmirst un izdarītās kļūdas ne ar vārdu nepieminēt, bet ikdienā nāk brīži, kur man izsaka nedibinātus pārmetumus, kuri mani negribot izsauc - protestu - atbalsi - un tādās reizēs viņa nevar paciest, ja atgādinu kļūdas.
Man ir tāda nojauta, ka visa šī atturība no intīmās ģimenes dzīves var beigties atkal ar katastrofu. Viņa ir vēl par jaunu, lai atteiktos no baudas, kurai šajā dēku laikā pilna bija atdevusies un šīs tieksmes, ja nedod laikā apmierinājumu, var izlauzties par jaunu ar nevaldāmu spēku.
Kur atrast izeju un kāda tā varētu būt? Nekāds upuris man nebūtu par dārgu.
3. augustā 1941. g.
Jau pagājušās atkal 2 nedēļas no pēdējās piezīmes. Darba steigā, kurš norit ārkārtīgā saules tveicē, cilvēkus nogurdina līdz nespēkam. Liekas, ka daba gribētu atgūt nokavēto pavasari un tagad steidzina druvas briedumu.  Ir bijis arī pāri reizes krusas negaiss, bet postījumi nav pārāk lieli, ja neskaita pie zemes notriekto raženo kviešu lauku un kaņepju salauzītos stiebrus.
Bet kā ir ar manu personīgo dzīvi, par kuru minēju pēdējā apcerējumā? Man ir radusies doma, negribu teikt ģeniāla, bet tomēr bez piemēra, kuru kaut kur būtu dzirdējis. Pagaidām labāk klusēšu, jo šinī virzienā vēl nekas nav veicies. Tamdēļ pacietību.
Kara troksnis pamazām attālinājās un tikai reta lidmašīna šķērso gaisu. Tomēr uz visādām varbūtībām jābūt gatavam. To nesen, naktī no 25. uz 26./VII Brenguļu lidlaukā izsēdināti 5 parašūtieši un nomesta munīcija, kas pievākta.
