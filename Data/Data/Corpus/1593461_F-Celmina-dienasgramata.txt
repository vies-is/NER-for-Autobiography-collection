tad parunājām par vispārīgu cilvēku dzīvi, kā arī par manu dzīvi un likteni. Jā! Ar viņu jau nu varu parunāt par savu dzīvi, viņa saprot, cik ir grūts mans liktenis.
Biju iegājis aptiekā, paņēmu mātei zāles, Stagaru Vanags bija iebraucis, naktī lasīju Karamazovus.
11. Iebrauca Susējas kalpi, gaidīja mežsarga, ienāca Bungatajiene ciemos uz kādu laiciņu, sēju grāmatas un lasīju Karamazovus.
12. Vedu baļķus uz Vanagiem priekš publikas tilta, pēc tam sēju grāmatas visu vakaru.
14. Vakar sēju grāmatas, kā arī šodien visu, vakarā norakstīju vēstuli Pēterim.
15. Nobraucu uz pagasta namu, aizvedu sasietas grāmatas un paņēmu citas, tad braucu pie Ukaliņa zābaku mērīt, pagājušā reizē nebija mājās. Bodes jkdz ieveda pie daktera, tur iedeva vienu grāmatu siešanai, tad biju pie Staģīša, no turienes iebraucu Zvanītājos, atbraucu mājās vakarā, tad atnāca Lazd. Jānis, tas pārvedžerēja manu kustamo matu un caur to gandrīz notika katastrofa, piebēru acis ar kalpionu, tad viņam bij liela tīrīšana un mazgāšana, tad nopirku no viņa spieģelīti un ķemmes, samaksāju 45 kap. un tā piegāja pulkstens viens.
Kad viņu palaidu, tad parunājām par viņa dzīvi un precēšanos.
16. Sēju grāmatas visu dienu, vakarā biju nogājis uz Lazdariem, spēlēju drusku kārtis, bet vairāk pavadīju laiku runādamies par šo un to, pārnācu mājās 2 1/2 naktī. 
17. Lasīju A. Upīša "Sieviete" romānu, tad bija atnācis Lazdaru Atis, atnesa naudu par grāmatām, vēl iebrauca Staltmanis pēc savas grāmatas, vakarā lasīju Sieviete. 
18. Sēju grāmatas un lasīju Sieviete, bij iebraucis viens žīds, tad ienāca vēl Mūrnieku Anna, atnesa naudu par spaiņiem. Vakarā pabeidzu lasīt romānu Sieviete. 
19. Visu dienu sēju grāmatas un lasīju Līduma dūmos.
20. Sēju grāmatas un lasīju Līduma dūmos. Bija iebraucis Bērziņ Jānis.
21. Šodien ir 300 gad. Romanova svētki, tad braucām uz baznīcu, braukdams paņēmu Lazdaru jkdz aizvedu. Biju nogājis uz pagasta namu, saņēmu no Pētera atkritku. Baznīcā diez kādu sajūsmu nesajutu, lai gan patiesībā varbūt būtu vajadzīgs sajūsmināties. Tad aiznesu dakterim sasieto grāmatu un paņēmu vēl citas siešanai, pēc tam braucu uz sudmalām pēc Lazda Annas vadmalas, tad nogāju uz Staģīt,
no turienes nogāju uz Ķesteru skolu, jo tur bij priekš bērniem svētku vakars. Sapulce arī tika tur noturēta. Skolotājs pastāstīja par Romanova cilts valdniekiem un par Krievijas iekarošanu. Nodziedāja skolēni valsts himnu un vēl citas uz to dienu attiecīgas dziesmas.
Tad rādīja miglu bildes, sniega kalnus un citus dabas skatus, franču kara gājienu un Romanova cilts valdniekus. Pēc tam sarīkoja deju un rotaļas priekš bērniem. Arī lielie sarīkoja priekš sevis otrā zālē. Citā visā noskatījos un noklausījos ar sajūsmu, bet par dejas laiku biju ļoti garlaicīgs un sajutu kaut kādu ievainojumu, kur visi duras klāt. Varbūt tā bija skaudība, ka citi laimīgi un es ne! Nē! Tā nu gan nebija skaudība, tikai skumjas par izpostīto dzīvi, es arī nevēlos neviena, kas būtu tāds kā es. Tikai iedomājos, ka viņi kopīgā jautrībā to brīdi ir aizmirsuši, katrs savas sāpes, bet man nava neviens acu mirklis pienācis, kur aizmirstu savu likteni. Noskatoties, kā citi ir priecīgi, manīm top vēl skumīgāk, ka nava cerības būt priecīgam ne mazu brīdi, lai pietiek tikai ar sapņiem...
22. Sēju grāmatas visu dienu, bij at-
1. janvārī. Jauno gadu saņemu pa Mārkudanu Annas kāzām. Gārsinieši novēlēja daudz laimes uz jaunu gadu, zināms es arī viņiem to pašu novēlēju. Bet es nejutos priecīgs par laimes vēlējumu, bet vēl bēdīgāks. Jo mana pagātne ir bēdīga un tukša, nākotne rēgojas priekšā vēl bēdīgāka un tukšāka. Tāpēc arī laimes vēlējums neiepriecina kā tos, kam ir nākotnē cerības, kas dzīvo kaut priekš kā. Turpret manīm (man) jaungada laimes vēlējums atgādina varbūt uz acu mirkli aizmirsto postu un nelaimi. Tad arī tāds saīdzis aizgāju uz otriem Markudaniem un krietni izgulējos. Drusku arī piedalījos jautro pulciņā pie cisu maisiņa. Tad pārbraucu mājās ne visai omulīgs, vakarā atnāca Inguž kgs un ielūdza uz Ķiltiņu balli, zināms pateicos par ielūgumu nevis no prieka, bet aiz pieklājības. Jo es priekš ballēm neesmu derīgs. 
2. j. Biju tīri pus slims, nezinu vai no kāzu priekiem jeb no garlaicības un ilgošanās kļūt vientulībā, bij arī iebraucis žīdiņš ar podiem, māmuliņa nopirka podiņu.
3. Aizbraucu uz pagasta namu, aizvedu sasietas biedrības grāmatas, paņēmu vēl citas. Tad saņēmu no Krišjāņa kartiņu, biju pie Staģīša, no turienes arī paņēmu grāmatas siešanai,
pabeidzis mani apciemot, tad jau zināms pārrunājām par viņa dienesta dzīvi. Mājas iedams man atdeva 10 rub, kuru es šoruden viņam nosūtīju. Vakarā lasīju Aspazijas dzejas.
30. No agra rīta saposos uz vepra kauju, kaut gan netiku, bet kājas turēju dūšīgi, palīdzēju arī svilināt un nomazgāt, pārējo dienu pavadīju šā un tā, pa brīžam lasīju šādus tādus rakstus, vakarā rakstīju Aspazijas dzejoļus.
31. Šodien ir svētdiena, tad lasīju Pēteris un Aleksejs, kā arī rakstīju drusku, tad ienāca Poriešu Anna 
[..]
, tad vēl atnāca Skosa, atnesa alu, vakarā lasīju Pēteris un Aleksejs.
1. aprīlī. No agra rīta braucu uz sudmalām, tad aizgāju uz Ukaliņu par zābakiem, bet nebija vēl gatavi, tad aizbraucu uz pagasta namu, no turienes uz Staģi aizvedu grāmatas sasietas, tad salikām kopīgi naudu un atnesa alu, to iedzēruši Staģis ielustējās braukt uz Jaunzemiem, tad arī aizvedu un atvedu, un tā šī diena pārgāja, vakarā lasīju žurnālu Domas, ko atvedu siešanai no Vanagu Ērgļa kga.
2. Strādāju koka darbu visu dienu,
23. No paša rīta braucām uz Bīlāniem, es, māte un Minne, kā jau nu bērēs visi bij nopietni. Kad ieguldīja nelaiķi bedrē, tad viņa piederīgie pat noslaucīja acis, es jau nu tā nopietni noskatījos. Vakarā sāpēja stipri zobi.
24. No rīta pabraucu pa upi ar laivu, tad tika ēsts un dzerts, es gan netiku dzēris brandvīna ne glāzes, lai gan vareni spieda, dažu brīdi tiku gājis rotaļās. Arī vakars pienāca, citi viesi aizbrauca uz mājām, citi un arī mēs palikām, vakarā spēlēju drusku kārtis, vakarā gājām visi kopīgi zaļumos gulēt, es nezinu kāpēc apgūlos pie M. Ozoliņas, lai gan bij nostināk, kur gulēt, bet viņas māte neļāva viņai pie manis gulēt, laikam bij bail, ka es skuķim galvas nesagrozu, lai gan man patiesībā tādas domas nebija.
25. Paēdis brokastu tūliņ braucu uz mājām, biju iegājis aptiekā, paņēmu zobu zāles, tad vēl bodē, saņēmu maksu par grāmatas siešanu, pārbraucis mājās likos gulēt.
29. Strādāju koka darbu visu dienu. Atnāca Bērziņa Pēteris, dienas
22. Strādāju koka darbu, vakarā atnāca Laz. Jānis, tad nopļāpājām līdz pul. 12.
23. Taisīju ragaviņas, vakarā sēju grāmatas un lasīju Virpuļa kalendāri un norakstīju Kārlim kartiņu uz vār. dienu.
24. Aizvedu biedrības grāmatas un uzliku pastā kartiņu Kārlim, tad paņēmu citas grāmatas siešanai, biju aptiekā mātei, zāļu bodē biju, tad aizbraucu uz Staģīti, aizvedu sasietās grāmatas un paņēmu citas.
Tad braucu taisni uz Zvanītājiem, paēdu pusdienu un braucu mājās. Vakarā sēju un lasīju grāmatas.
27. No agra rīta cēla, lai braucot uz baznīcu, bet necēlos un nebraucu, par to bija Minna dusmīga, kad uzcēlos, tad lasīju grāmatas. Atnāca Lazdaru Mīle, atnesa vienu grāmatu siešanai, tad iedevu vienu sasieto grāmatu. Vakarā lasīju līdz pul. 1 1/2 naktī Brāļi Karamazovi. 
28. Šodien visu dienu sukāju linus, bij iegājuši viena dāma un kgs, prasīja ceļu uz Bērziņiem. Vakarā bija atnācis Skosa, tad nopļāpājām par vispārīgu dzīvi, pēc tam lasīju Brāļi Karamazovi. 
29. Strādāju koka darbu visu dienu un vakarā lasīju Karamazovus līdz pulkstens 5 rītā.
omulīgā žvingulī pie putojoša alutiņa glāzes, tad jau nu zināms es arī savu glāzīti iebaudīju. Atpakaļ braukdams iegāju Susēja kroga bodē, paņēmu dzelzi.
18. Sēju grāmatas visu dienu un sataisījos braukt uz Jaunjelgavu iepirkties materiālu priekš grāmatu siešanas, bija iegājis Redeks un Jutkis iebraucis.
19. Šodien braucu uz Jaunjelgavu, aizbraucis paēdu pusdienu, pēc tam gāju iepirkties, izstaigāju vai visu pilsētu, bet arī sapirkos visādas mantas, pārnācu ļoti noguris, tad arī gāju gulēt. 
20. Aizgāju uz tirgu, izpildīju pie Liepiņa mātes mantas pārdošanas rakstveža vietu, pārnācis no tirgus paēdu pie Liepiņa pusdienu, pacienāja arī ar alutiņu.
Tad abi ar Lazdaru braucām uz mājām.
21. Sēju grāmatas visu dienu, atnāca Lazdaru Atis, tad gāju un izpeldināju ķēvi. Vakara lasīju grāmatiņu "Nepieklājas".
22. Sēju grāmatas un riktējos uz Bīlāna bērēm, biju nogājis uz Bērziņiem matus nocirpu, atpakaļ iedams iegāju Lazdaros, vakaru pavadīju riktējoties bērēm.
biju sudmalās, no turienes aizbraucu uz kalna muižu, tur paliku par nakti, vakarā runājām ar Anni par vispārīgu cilvēku ierašām un darbiem.
4. Atbraucu no Kalnmuižas tīri slims.
5. Arī biju tīri slims.
6. Līdz pusdienai lasīju no žurnāla "Druvas" pa gabaliņam, tad Vesmeniete ienesa kartiņu no Pētera, tad atnāca Lazdaru Jānis un saspēlējām kārtis līdz 2 naktī.
7. Šorīt atnāca Bērziņu Jānis, tad sarunājām, ka jāved siens no 
gerķenicas
, kuru šovasar viņi pļāva uz pusēm, pēc tam atbrauca no Kalnmuižas viens kalpos un atveda ēdienu priekš citiem, kas vakarā nākšot pa nakti gulēt.
Tā vakara pienāca ar siena vešanu, vakaru pavadīju ar muižas kalpiem kārtis spēlēdams.
8. Biju sudmalās, no sudmalām atbraucis rakstīju Krišjānim vēstuli, aprakstīju par Markudanu kāzām, pēc tam sanācu ar mu. kalpiem uz kārtīm. 
9. Seju grāmatas visu dienu, ap pusdienu ienāca viens dāvanu lasītājs, tikai viņam neko nedevu. Vakarā saņēmu no M. E. jkdz kartiņu, jaungada laimes vēlējumu.
10. Atnāca Šusters, atnesa kartiņu no O. Kibild kg., pēc tam iebrauca Vanadziņš, vēl ienāca Butāns. Tad sēju grāmatas visu dienu, pēc pusdienas
bij ienākusi ubadze dāvanu solīt. Vakarā lasīju Domas.
3. No rīta vedu sienu, pēc tam aizgāju uz Poriešiem ķērnei dzelžu kalt, pēc tam strādāju koka darbu, bija atnākusi Lazdaru Anna, paziņoja, lai ejot ceļa taisīt, vakarā lasīju Domas.
4. Šodien ir svētdiena, lasīju no Domām pa gabalam, tad ienāca Lazdaru Anna un Bērziņu Anna. Biju nogājis uz Brŗziņiem, tur nu parunājām par vispārīgām lietām, tad ar Pēteri atnācām uz Lazdariem, tur nu bija vairāk jkdz salasījies, tad jau nu gājām rotaļās un tā pienāca vakars, kad nācām uz mājām. Mūrnieku Anna ar mums gāja reizē, mūsu mājās atpūtās un tad gāja uz savām mājām. Vakarā norakstīju uz Lieldienām kartes O. Ērgle. M. Ērgle un A. Sproģe.
9. Lāpīju kurpes un strādāju mājas darbus, bij ienācis Šustas saimniecības dar.
11. Šodien ir zaļā ceturtdiena, rakstīju Saulainais stūrītis, tad bij atnākusi Skosiena, pēc tam sāka galva sāpēt un tā sāpēja visu vakaru.
12. Šodien gulēju labi ilgi, pēc tam rakstīju dzejas no Saulainais stūrītis, bij atnākusi Osiena ar savu dēla meitu. Vakarā lasīju no Druvas.
13. Šodien ravēju un dēstīju zemenes,
iebrauca Zemulāns, iebrauca vēl Vanadziņš, tad dzēra visi brandvīnu, kad pietrūka brandvīna, tad dzēra vīnu, es arī izdzēru četras glāzītes vīna, alkohola tur bija ļoti maz.
12. Sēju grāmatas un strādāju citus māju darbus, vakarā izlasīju par to, kas jāzin mūsu jauniešiem un arī apņēmos pēc viņas parauga dzīvot.
13. Līdz pusdienai strādāju saimniecības darbus, atnāca Lazdaru Atis, atnesa naudu par iesietām grāmatām un atnesa vēl citas siešanai, pēc tam aizgāju uz Lazdariem, tur nospēlēju kārtis līdz pul. 9.
15. No rīta bija iebraucis Kalnamuižas kalps, atveda citiem pārtiku, tad par dienu baroju lopus, vakarā sēju grāmatas, tad vēl bija iebraucis Šusters. 
16. Visu cauru dienu vedu malku un baroju lopus, vakarā sēju grāmatas.
17. Bija iebraucis Sproģis, baroju lopus un taisīju beņķīšus, vakarā sāpēja galva.
18. Strādāju koka darbu, baroju lopus, bija iebraucis Konka, vakarā spēlēju kārtis ar mu. kalpiem.
19. Strādāju mājas darbus, pēc pusdienas abi ar Minni aizbraucām uz Buļiem, tur saspēlējām kārtis līdz pul. diviem.
20. Biju Ilzu baznīcā pirmo reizi, neko sevišķu tur neievēroju, arī mācītāja runa nebija aizgrābjoša, tā pārbraucu mājās.
apraku ābeles, ar vārdu sakot strādāju pa augļu dārzu, bij atnākusi Lazdaru Anna, izlūdza uz Damusānu balli un tā pienāca vakars i saņēmu Lieldienas.
14. Šodien ir Lieldiena, aizbraucām ar Minni uz baznīcu, no baznīcas uz Bungutājiem nobraucām. Tad bijām nogājuši uz Baznīckroga balli, tā biju nogājis uz Staģīti, tur sadzēram alutiņu. Atpakaļ nākot palaidām citus Bungutāju ciemiņus uz mājām un aizgājām uz Bungutājiem gulēt.
15. Paēdis brokastu, tūliņ braucām uz Kalnamuižu, tur krietni izšūpojos un kā citi šūpojās un dejoja.
16. Līdz launagam paciemojos, tad izraku sevīm ērkšķogu rozītes, tad braucu uz mājām, bija nostājies Lazdarēs, Anna lika, lai iztaisot šai tādu mazu kastiņu.
17. Iedēstīju atvestās rozes, pēc tam taisīju Annai kastiņu, bija atnākušas vecā un jaunā Porietene, saimniecības darbi, tad vedu ķēvi uz kalēju, bet kalēja nebij mājās, pēc tam apraku ābeles.
Tad ienāca Bērziņš ar savu kundzi, tad vēl atnāca Anna pēc kastiņas un ciemojās līdz pulkstens 10 naktī, tad gājām ar Minni palaist. Tad ardievojos un novēlēju daudz laimes uz pilsētā iešanu un dzīvošanu un arī noskūpstīju.
18. No rīta aizvedu ķēvi apkalt uz Poriešiem, tad taisījos braukt uz
Markudānu bērēm. Tad gādīgi un svinīgi pavadījām aizgājēju uz kapsētu. No kapiem aizbraucām uz otriem Markudāniem. Paēduši vakariņas kā jau bēru godā, tā svinīgi, pārējo vakara laiku pavadīju ļoti garlaicīgi, ap pulkstens 12 aizgāju uz otriem Markudāniem gulēt.
19. Ap pulkstens 8 uzcēlos un gājām brokastī, tad aizgāju atpakaļ uz Markudāniem pabarot ķēvi, tad iegāju istabā, tad Līze ideva savu un Annas kopīgu portreju. Tad vēl nogāju uz Siksnāniem, tur iedeva grāmatas siešanai. Pārējo dienas laiku pavadīju ļoti garlaicīgi. Noskatījos, kā citi gāja rotaļās, dzēra brandvīnu un groku, es nebiju spējnieks ne pie viena piedalīties. Tad ap launaga laiku braucām uz mājām.
21. Šodien ir svētdiena, palasīju pa druskai šādus tādus rakstus. Pēc pusdienas aizgāju uz Skosām, tur nobiju līdz vakaram, runādams par vispārīgām būšanām.
22. Šodien ir mana dzimumu diena, māmuliņa iedāvināja vienu rubli un novēlēja daudz laimes dzimumu dienā, lai gan nejutos laimīgs un arī nākotnē nava cerams kaut kas labāks, jo laimes māmuliņa laikam mani ir aizmirsusi, tad tomēr apmierinājos ar tagadējo sūro lik-
30. Strādāju koka darbu un baroju lopus. Pēc pusdienas atnāca Lazdaru Mīle un Palsenu Ida, atnesa no skolas grāmatas siešanai, tad palika par nakti runāties.
Vakarā savedu šā gada ieņēmumus un izdevumus, maz jau nu gan biju patērējis, bet peļņas jau arī nebij nekādas, jo ienākumi ļoti niecīgi, bet ko tur var darīt, labi, kad arī tik daudz var.
2. februārī. Strādāju koka darbu un vedu sienu, sēju grāmatas.
Vakarā biju nogājis uz Lazdariem, tur saspēlējām kārtis līdz pulks. pus trim naktī.
3. Šodien ir svētdiena, atbrauca Lazdas Jānis, tad braucām uz sapulci, bijām iegājuši krogā, paņēmām alutiņu un nogājām uz Staģīti iesviķot. Tad nogājām uz sapulci, bet kā jau nu es zemkops neesmu, tad gan neko interesantu nedzirdēju.
4. Biju sudmalās atbraucis, pietaisīju galdiņam atslēgas, ienāca K. Vanags pēc skolas grāmatām, tad ienāca Lazdaru Jānis, lai rītā reizē braucot uz dakteri, vakarā iebrauca Jutkis par nakti gulēt, naktī sēju grāmatas un lasīju Karamazovus.
5. No agra rīta vedu māmuliņu uz dakterieni, tad aizbraucām uz Rondeli, izstaigājos pa tirgu,
Ar šo 1913. gadu sāku rakstīt savu dienas grāmatu. Esmu dzirdējis un lasījis, ka izglītotie cilvēki raksta dienasgrāmatu, tikai es rupš barbars nezinu, ka viņa ir jāraksta. Jo man jau nava nekādu piedzīvojumu, nu rakstīšu pats savus mazos piedzīvojumus un savu niecīgo roku darbu! Ir manī kāda tumša iedoma, dienasgrāmatu rakstot varbūt spēšu no viņas atrauties. Tikai ar to apņemšanos, ka šai sarkanajā grāmatiņā jāraksta visi labie un sliktie darbi, negribu gan, ka še stāvētu slikts par mani rakstīts. Tad arī apņemos sliktu nedarīt.
pusdienu ēdot iedzēru drusku alus. Atpakaļ braukdami bijām iebraukuši Āriņos. Vakarā iebrauca M. Liepiņš, gulēja par nakti, tad lasīju Karama.
6. Šodien sēju grāmatas un citus sīkus darbiņus, vakarā ienāca Siksnānu kalps un gulēja par nakti. Visu vakaru lasīju Brāļi Karamazovi.
7. Vedām sienu visu dienu, vakara ienāca tas pats Siksnānu kalps 
Buharts
, naktī sēju grāmatas un lasīju Karamazovus.
8. Biju pagasta namā nobraucis, māsai vajadzēja apliecības, pēc tam aizbraucām uz Buļiem. Aizvedu Lībai galdiņu un ietaisīju spieģeli kaktā, tad braucām uz mājām. Buļu Anna ar brauca līdzi uz mūsu mājām ciemos.
9. Lāpīju savas kurpes un zābakus, un sēju grāmatas, bij Zvanītājs iebraucis, vakarā atnāca Lazdaruu Jānis, tad iebrauca vēl Bulis Lība un Jānis, kā jau nu zināms ciemiņi patērējām šo un to, pēc tam runas sarāvām dūšīgi uz kārtīm līdz pulkstens trim, tad gāju gulēt.
10. Drusku nogulējies uzcēlies lasīju Karamazovus, tad papļāpāju ar ciemiņiem. Atveda vienu grāmatu siešanai no Skrīvariem, tad taisījos ar Buļiem reizē braukt, vedu Ukaliņam zābakus sataisīt. Lība sēdēja manās kamanās,
nākusi Lazdaru Mīle pēc vadmalas. Vakarā pabeidzu lasīt Līduma dūmos, romāns A. Niedras.
24. Šodien ir svētdiena, tad lasīju dažādus rakstus, kā arī pa gabaliņam no Druvas. Atnāca Skosas Anna, atnesa grāmatas, ko bij paņēmusi lasīšanai, tad vēl ienāca Osiena. Vakarā tā garlaicīgi, lasīju no Pēterburgas av. Lit. pieli.
26. Sēju grāmatas un strādāju māju darbus, bija ienācis Kramiņš. Vakarā lasīju vispārīgus rakstus.
2. martā. Strādāju koka darbu un baroju lopus, tad saņēmu no Pētera vēstuli. Vakarā lasīju vispā. rakstus. 
3. Šodien ir svētdiena, tad lasīju vispārīgus rakstu. Atnāca Lazdars, tad saspēlējām kārtis, vakarā sēju drusku grāmatas un lasīju vispārīgus rakstus.
6. Šodien ir Lielā lūdzamā diena, bet netiku neko lūdzis, varbūt patiesībā būtu vajadzīgs lūgt, tikai lasīju veco laiku pasakas, izņemtas no tūkstošs un vienas nakts. Pēc pusdienas atnāca Lazdaru Anna, iebrauca vēl Vanagu Atis, atveda rokas sviesta ķērni un spainīšu taisīšanai, vakarā lasīju vispārīgus rakstus.
7. No rīta zāģēju malku, tad visu
dienu taisīju ratus, vakarā lasīju vispārīgus rakstus.
8. Taisīju ratus visu dienu, pēc pusdienas atnāca Skosiene, vakarā lasīju vispārīgus rakstus.
9. Šodien ir svētdiena, tad lasīju vispārīgus rakstu, bij atnākusi Šustariene un tā pagāja šī diena, tā garlaicīgi.
12. Strādāju koka darbu un baroju lopus, tad iebrauca muižas kalpi un gulēja par nakti, vakarā lasīju Pet. av. pielikumus.
14. No paša rīta nodīrāju vienu teļu, strādāju koka darbu un baroju muižas zirgus, bij atnācis Lazdaru Pēteris, vakarā lasīju Pēterburgas av. pielikumu. 
15. Strādāju koka darbu un baroju visus zirgus, bij atnākusi Šustariene, vakarā spēlēju kārtis ar muižas kalpiem. 
17. Šodien ir svētdiena, tūliņ no rīta braucu uz pagasta namu, aizvedu biedrības grāmatas, paņēmu vēl citas siešanai, tad biju pie Meirsona, aizvedu sasietās grāmatas no turienes, biju pie Ukaliņa pēc zābakiem, bet nebija gatavi, tad biju bodē, paņēmu vienu grāmatu siešanai. No bodes rāvu uz Staģi, tur atradu abus ar Zvanītāju
22. Sēju grāmatas, tad ienāca Tidmanis ar savu puisi Rudzīti, pēc tam ienāca Kravins un visi gaidīja mežkungu, tad arī iebrauca, tad visi gāja meža mērīt. 
23. Šodien ir deb. br. diena, mani vecāki brauca uz baznīcu un gāja pie Dieva galda, es nu gan negāju, jo nesajutu, ka tur būtum vajadzīgs iet. Tad lasīju Raiņa Indulis un Ārija, tad ienāca Lazdaru Mīle un arī Bērzxiņu Jānis, tad papļāpājām šo un to, projām iedams viņš pastāstīja par tagadējo kustību. 
24. Sēju grāmatas un strādāju pa sakņu dārzu, tad biju aizgājis uz bodi pēc glauber sāļa.
26. Šodien ir svētdiena, tad zināms neko būtisku nedarīju, tikai lasīju pa bišķam šādus tādus rakstus, bij atnācis Lazdaru Artis un arī viens žīdiņš, tad sāku riktēties uz 
[..]
 zaļumiem, tad iebrauca jaunais Markudāns ar visu kundzi, bij gan nepatīkami atstāt ciemiņus, tad ienāca Lazdaru Mīle un visi trīs šāvām tik projām. Diezgan vēlu iebraucām zaļumos, bet arī apnika gaidīt, kamēr rādīja teāteri "Septītais bauslis".
brauciens uz kāzām. Uzcēlos un arī sākām posties ceļā, tad atbrauca Spoģu famīlija, tad arī visi laidām projām. Pa ceļu braucot, bij diezgan jautri, apskatot svešo pusi un dabas jaukumus. Iebraucām Trušos pulkstens 6 vakarā, tur nu zināms kā svešiniekus saņēma tīri laipni, tur sarunājām visi kājot uz Vilkupes zaļumiem. Bet ko tur labu atradu! zināms, ka neko laba neatradu, tikai redzēju milzum daudz publikas, kad pārīši griezās pa dejas placi valsī vai ko citu, tad viņus ietērpa putekļu mākonis, ka ne redzēt nevarēja. Izlikās, ka putekļu mākoņi viņus aiznesa neredzamā tālē. Garlaicība bij uz katra soļa, tikai pie bērnu zīmējumiem varēju nostāt un noskatīt, jo tur bij redzami iesācēju darbi, cits vis nebij ne plika graša vērtībā.
4. Šonakt svešā vietā miegs bij salds, tad ar gulēju, kamēr sauca brokastī. Sāka arī rasties citi viesi, tad palīdzēju nopušķot kāzinieku zirgus, tad arī braucām zvaniem skanot uz baznīcu. Tur nu sariktēja, ka jāejot pa pāram baz-
par savējo dzīvi un darīšanu, atpakaļ braukdams redzu, kā Mūrnieku Anna dēsta zemenes, tad arī viņai devu paskaidrojumu, kā jādēsta un jāravē, kad pārbraucu mājās, bija jau vakars, tad ienāca Lazdaru Mīle un prasa, vai nevarot šo aizvest uz zaļumiem, tad jau zināms apņēmos. 
11. Strādāju koka darbu un arī citus darbus, kā lopus baroju un sviestu ķērnēju, kā arī pa brīžam grāmatas lasīju. 
12. Šodien ir svētdiena, tādēļ gulēju līdz astoņiem, tad uzcēlos un sāku posties uz bērnu svētkiem, tad ienāca Lazdaru Mīle un atnesa papīri, lai iztaisot karogu, jo bērniem vajadzēja ar karogiem iet uz svētku vietu, tad arī rāvām visi projām, iebraucu Zvanītājos, ķēvīte un pats krietni izpeldējos, tad gājām uz kapiem, no turienes uz bērnu svētkiem, bij gan skaisti izpušķota svētku vieta un arī bij jauki noskatīties nevainīgo bērnu pulciņā, kuri rotaļās gāja savstarpēji, tad ar Robertu nogāju uz Staģīti un drusku iedzēru alutiņa, cits viss bij nepiecietams un bija
uz Ariņu zaļumiem, es nu gan negāju, jo šoreiz varēja arī bez manis aiztikt. Vakarā biju jautrā garā, ka varēju tikt no zaļumiem vaļā.
30. Šodien ir svētdiena, pēc vakarējās jautrības gulēju saldi, uzcēlies gāju dabas krāšņumu apskatīt, tad iebrauca Tiltiņu Pols ar savu kundzi. Ar viņu saderēju uz pusstopa brandvīna, jo viņš saka, ka būšot 100 pūru rudzu, es saku nē, ja manā pusē kritīs, tad nezinu, kur viņu būs likt! 
Kad viņi braucu projām, tad nobraucu uz Lazdariem, no Lazdariem nogāju uz Bērziņiem i vakars klāt.
1. jūlī. Šodien strādāju dūšīgi visu dienu koka darbu, bij atnākusi Mūrnieku Anna pēc grābekļiem.
2. No rīta strādāju koka darbu, pēc pusdienas braucu uz pagasta namu, no turienes uz Buliem pēc pļaujamās mašīnas, tur paliku par nakti.
3. Uzcēlies lasīju dažādus rakstus, tad gāju uz Staķēniem mācīties pļaut, jo Buls tur pļāva vakarā, abi ar Jāni vedām mašīnu.
4. Pļāvu dābolu visu dienu ar mašīnu. Vakarā biju priecīgs, jo visu dābola lauku nopļāvu.
5. Līdz pusdienai pļāvu sienu ar mašīnu, bij ļoti karsta un grūta diena, bet sirds bij viegla, pēc pusdienas vedu mašīnu atpakaļ.
6. Gulēju labi ilgi, tad līdz cēlos tūliņ braucu mājās. Tad vedu sienu līdz vakaram.
7. Šodien ir svētdiena, 8 uzcēlos, tad sāku lasīt Jēzus Kristus dzīve starp 12–20 gadam. Pēc launaga braucu uz Kvetkiem, aizvedu zābakus sataisīt.
14. Atkal svētdiena, pagājušo nedēļu neesmu rakstījis dienas grāmatas, jo visu nedēļu grūti strādā ap sienu un labību. Tad izlaidu māti ar Minnu ciemos, bij ienākusi viena sieviete no Patašiem, meklēja pazudušu sunīti, tad nogāju uz Lazdariem, lai atnāk Mīle man govi slaukt. Tad arī atnāca Mīle un Kārlis, bij atnācis Pilnkalniešu Jānīts, tad apstelēja sviesta mašīni.
15. Sēju grāmatas, ķērnēju sviestu, krāvu dābolu, bija atbraukusi Ariniete, atveda kokus priekš ieražas.
17. Šodien braucu uz Markudāniem, bet ceļā satiku veco Markudāni, tad parunājām par viņu dzīvi un atbraucu atpakaļ, tad nogāju uz Poriešiem ķernei kalt dzelzi.
27. Šodien ir svētdiena, uzcēlies
Nogāju arī, bij pulciņš Jāņu bērnu, spēlēja ar gramofonu, dejoja, gāja rotaļās, kad pārnācu mājās, bij jau 3 pēc pusnakts.
25. Gulēju tepat līdz pusdienai, tad uzcēla, ka jābraucot uz Kalnamuižu. Tad arī braucām abi ar māti, māti ielaidu Kalnamuižā, tad braucu uz pagastnamu, tur saņēmu naudu par sasietām grāmatām un paņēmu citas grāmatas siet, tad saņēmu karti no Pētera. Atpakaļ braukdams, iebraucu Kalnamuižā, paņēmu māti i braucām mājās.
26. Šodien taisīju grābekļus, jo vakar Mūrnieku Anna apstellēja, tad bija atnākušas abas Ariņietes saimniecības darīšanā. Vēl bija atnākušas Lazdaru Mīle ar Liepiņ Emīliju. Tad ar tām pavakarēju un pacienāju ar savām dārza ogām, tad beidza skroderis šūt un līdz ar vakaru novedu uz Skosām.
27. Taisīju grābekļus visu dienu, bij iebraucis Šustaru Rūdolfs, tad vēl bij ķieģeļu taisītājs Šmulovič ar savu palīgu iebraukuši.
29. Šodien strādāju saimniecības darbus, kā sviest ķērnēju un vēl citus tasm līdzīgu. Tad atnāca Lazdaru Mīle un Liepiņ Emīlija un reuzē ar Minni gāja
tur sadzērām drusku alus un tad tīri jautri nobraucām Bulos pulkstens 12. naktī.
7. Šorīt negulēju tik ilgi, bet uzcēlos agrāki, jo tak jau reizi bij jābrauc uz mājām. Mājās nobraucis neko nestrādāju, pastāstīju, kā pa kāzām gāja un sarakstīju dienas grāmatā.
9. Šodien ir svētdiena, tādēļ gulēju labi ilgi, laikam jūtos noguris no kāzu ceļojuma, kad piecēlos, gribēju uz skoliņu iet, bet nebija gaitas. Arī netiku neko lasījis. Vakarā iebrauca Markudāns ar savu puisi. 
10. Šodien vedu mēslus līdz pusdienai, pēc pusdienas gāju ganos.
12. Braucu uz pagasta namu, vedu sasietas grāmatas, biju pie Staģīša, tad aptiekā un beidzot Zvanītājos, kad tiku mājās, bija vakars. Pēterim vēstuli nosūtīju. 
15. Strādāju koka darbu visu dienu, vakarā iebrauca Sproģa famīlija un palika par nakti.
16. Šodien ir svētdiena. Tad abi ar Kārli braucām uz Ariņiem, tur ciemojāmies mazu brīdi. Atbraukuši mājā, pastāstīju, ka Ariņos būs zaļumi. Tad izlaidu ciemiņus, pēc tam apskatījos savu bibliotēku, tad ienāca Skosa, tam iedevu dažas grāmatas lasīt.
garlaicīgi un arī nepatīkami.
15. Sēju grāmatas un lasīju Zeltmata Ilgu lilijas. Norakstīju Annai vēstuli, tad iebrauca Ariņiete un Alma, tad vēl bija iebraucis Jutkis art savu zelli, pēc tam vedu salmus.
16. Visu dienu vedām Mežkungam granti, atpakaļ braukdams nodevu Zalves pastniekam Annas vēstuli pastā uzlikt.
17. Šorīt gulēju labi ilgi, jutos ļoti noguris no vakarējā darba, tad iebrauca Zvanītājs, tad vel Kalnamuižas kalpi, pēc tam vedu sūnas un apliku zemenēm.
19. Šodien ir svētdiena, bija ienācis Lazdars, līdz pusdienai gāju uz 
[..]
, tad bij atnākusi Skosas Anna, pēc launaga braucu uz bodi. No bodes brauca atbrauca līdzi Lazdaru Atis un tā šī diena nogāja.
20. Taisīju savai ķēvei dārzu, bij ienākusi Zvaigznene, pēc tam braucu uz Mēmeles sudmalām pēc vadmalas. Atpakaļ braukdams, iegāju Skošās pārrunāt, kad nāks solīts skroders šūt. Vakarā bij ienācis Lazdars ar Ati.
nekādas nava un arī nākotnē nava gaidāma.
7. Strādāju koka darbu līdz pēc pusdienai, bija iebraucis Smiklovič ar podu vezumu, tad ienāca Ariņiete un tā pus dīkā pārgāja šī diena.
9. No rīta strādāju koka darbu, tad taisīju dobes un stādīju sakņu augus, bij atnākusi Mūrnieku Anna pēc zemenēm, tad pieraku tās priekš viņas.
10. maijā. No agra rīta aizvedu Vanagiem ķērni un sviesta spaiņus, tur apskatīju Ata skaistos izzāģējumus, skaisti gan izskatījās, arī man tā kā ieinteresēja, bet nezinu, vai manīm tas ies. Tad biju pagasta namā, aizvedu iesietās grāmatas, tur saņēmu karti ar simtu duču saldu buču. Ļoti sajūsmināja mani šī karte, tak ir vēl sirdis, kas arī mani tura sev līdzīgu! Un neaizmirst apsveikt tik laipni un mīļi...
Tad braucu uz Staģīti, bet neatradu mājā, tad iegāju bodē, tad vēl ievedu Meirsonam grāmatas, no turienes braucu uz Kalnamuižu, tur parunājos ar tanti par vispārīgu dzīvi, kā arī
pastāstīja par jaunumiem un brīvo mīlestību.
29. Braucu uz Neretas sudmalām, no turienes uz Zvanītājiem, tad uz Markudāniem, paciemojos un parunāju šo un to, tad uz Staģīti, tad atpakaļ uz sudmalām malt. 
Seniņa 
bodē nopirku oderi priekš Auziņa. 
5. maijā. Pagājušas maija dienas, nodzīvoju pa mājām grāmatas siedams. Šodien ir svētdiena, turklāt ievērojama diena. Jaunekļu iesvētīšanas diena. Tad braucām uz baznīcu, bij ļoti karsta un vētraina diena, tad arī ļoti sāpēja galva, atbraucis tūlīt gāju gulēt. Atmiņā man 12 gadu atpakaļ, kad arī es stāvēju šādā nevainīgu bērnu rindā, domas toreiz kaut kur tālu lidoja...
6. Strādāju koka darbu, vēsa diena, bij atnācis gana tēvs apraudzīt dēla, tad ienāca Bērziņš no baznīcas, ienāca vēl Pēteris atdot ardievas, jo kāroja uz Rīgu dzīvot, palaidis novēlēju daudz laimes pilsētā dzīvot, viņš arī manīm vēlēja laimi še paliekot, bet manīm jau laimes
nīcā man arī piešķīra jkdzi, tad jau kā pirmo reizi ar jkdzi zem rokas gāju tīri kaunīgs un bailīgs baznīcā. Baznīca bij liel un plaša un arī daudz skaistāka izskatījās kā mūsu, mācītājs neliela auguma vīriņš, teica ļoti dedzīgi laulības ceremoniju. Pēc laulāšanas vēlējām laimi jaunajam pārim, bet vai dzīves ceļā arī laime būs, to nezinu. Ārīgas laimes tur nu gan neredzēju, par iekšķīgu nezinu. Braucot uz mājām no baznīcas, ceļš bij ļoti putekļains un nepatīkams. Pēc tam tika ēsts, dzerts brandvīns un dejots, pie visiem šiem priekiem dalībnieks es nebiju, tikai noskatījos kā citi līksmojas, bij gan ļoti garlaicīgi. Pa brīžam pastaigājos ar Kārli pa dabas jaukumiem un tā pusnakts pienāca, tad gāju gulēt, jo dienā apskatīju vientuļu klusu vietiņu. 
5. Šorīt gulēju līdz pulkstens desmitiem, uzcēlos, jau visi bij paēduši brokastu un griezās valsī. Ar Kārli paēduši gājām uz netālo mežu pastaigāt. Šī diena bij vēl garlaicīgāka, vēlējos kaut drīzāki tiktu mājās.
Bet kā lai tagad rakstu, notika kaut kas sevišķis. "Dzēru brandvīnu". Jo tak esmu apņēmies nekad nedzert. Zināms ar savu gribu gan nedzēru, tas notika nezinot. Anna piesolīja, vai nedzeršot pašbrūvēta alus, nu arī izdzēru vienu glāzīti, otru un trešo un ar to arī pietika, jo tur bij dalējusi brandvīnu, par to viņai bij gardi smiekli. Es arī smējos, jo tas jau mani nesamaitāja, tikai viņa mani piemānīja. Lūdza gan piedošanu, bet teicu, ka nepiedodu, patiesībā neturēju nekāda ļaunuma. Ja arī nopietni kādu ļaunumu būtu nodarījusi, tomēr piedotu un ļaunuma neturētu. Kā gan savam tik mīļam draudziņam nepiedotu un ļaunotos. Tā arī šai dienai vakars pienāca. Viena jkdz pasniedza puķu pušķīti, laikam redzēja, ka esmu tāds noskumis, tikai nezinu, kā viņu sauc.
6. Šorīt arī gulēju tik pat ilgi un arī īsāks laiks bija, jo taisījāmies braukt uz mājām, tad arī 5 pēc pusdienas izbraucām. Ceļā bij ļoti jautri, noveicās braucamā partija, tad nostājām Aknīstē,
teni, jo tur darīt neko nevar.
Tad sēju grāmatas visu dienu, vakarā lasīju vispārīgus rakstus.
23. Agri no rīta braucu uz Praukas sudmalām, vedu vadmalu, vilnu un rudzus, tikai it nekā nesamalu. Kad atbraucu mājās, tad lāpīju slitu un baroju lopus, tēvs abi ar Minni aizbrauca uz svētkiem gana derēt, un arī vakarā atveda tādu maziņu kā lelle, sārtu dunduru, nez vai tas būs spējīgs ganīt.
25. Lāpīju slitu un sēju grāmatas, ap launaggala laiku iebraucs Meirs, vakarā ienāca Jepnis šūt un gulēja par nakti.
26. No rīta vedu sienu, pēc tam braucu uz Mēmeles sudmalām pēc rudziem un vilnas, tur sabiju visu dienu, gaidīdams, kamēr sakāra vilnu. Atpakaļ braukdams biju piebraucis pie Auziņa bodes, tur drusku iepirkos, atbraucu mājās ap pusnakti.
29. Šodien ir svētdiena, baroju lopus un rakstīju Aspazijas dzejas un norakstīju 
Emileinu
 Olgai kartes uz iesvētīšanu. Bija atnākusi Osiena ar savu dēla meitu, vakarā atnāca Bērziņu Pēteris, papļāpājām šo un to un saspēlējām kārtis līdz pulkstens 12 naktī. Projām laizdamies pastāstīja viņš
17. Šodien visu dienu strādāju koka darbu, vakarā atnāca skroderis Zālīts. 
19. Strādāju koka darbu un sataisījos braukt uz Jaunjelgavu, biju novedis ķēvi uz Poriešiem apkalt.
20. Šodien braucām abi ar Minni uz Jaunjelgavu, kad iebraucām Jaunjelagavā, tad sāpēja ļoti galva, jo bij visai karsta diena. Kad nogāja galvas sāpes, tad gājām pa pilsētu pastaigāt, pabraucām ar kuģīti pa Daugavu. 
21. Uzcēlies tūliņ braucu uz tirgu, novedu cāļus un sviestu pārdot. Tad iepirkāmies šo un to i braucām uz mājām. Atvedām Liepiņ jkdzi uz Lazdariem. 
23. Šodien ir svētdien, tad nogāju uz Lazdariem, tur sarunājām ar Lazdaru jkdzi reizē braukt uz zaļumiem. Atnācis mājas taisījos braukt uz Jāņu vakaru. Tad arī visi reizē rāvām un Zvanītājos atstājām zirgus. Tad gājām uz pagastnamu, tur saņēmu karti no Z. K. jkdz uz līgo svētkiem sūtītu, tad gājām uz zaļumiem. Tur jau redzēju Jāņu bērnus tautas apģērbā. Līgoja arī diezgan skaisti.
24. Pulkstens 7 pārbraucu no zaļumiem, tad gulēju līdz pusdienai. Ienāca Ariņš, Ariniete un Freimanis, neļāva gulēt ilgāk. Lūdza, lai ienot uz Vilsoniem, jo tur būšot Jāņu vakars.
