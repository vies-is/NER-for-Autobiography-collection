pirms bēgļu gaitām - lai vai kur katris būsim izklīdināti pa kara laiku, bet pēc kara pie pirmās iespējas, visi iesim uz mājām un tur satiksimies. Šodien ir tieši vienpadsmit mēneši, kamēr izbēgām no mājām. Kas šodien tur saimnieko, kas min mana pagalma iemītās tekas? Vai svešas varas ielikti vergu kalpi? Vai aizaugušas zālēm atgriežamies mani gaida? Varbūt, bet negribas to ticēt, tur mani mīļie bērni pāri saviem spēkiem maizi pelna un klusībā mani palīgā gaida? Bet daudz, tūkstošiem kilometru tāles ir starp mums, kā nekam nevajadzīga tautas masa mēs, bēgļu tūkstoši, klīstam apkārt no nometnes uz nometni. Esam vērojuši šī pavasara sēju svešos laukos un tur pat vērojam ražas ievākšanu, bet šajā svētīgā darbā roku mums pielikt nav lemts.
un tad vairs nav labi. Gribās būt tālāki no citiem, būt vienam ar savām domām un bēdām, jo tik un tā tie ar' dzīvo ap mani, neviens mani negrib saprast un tad labāk arī ar nevienu nerunāt. Viss vienmēr pa vecam. Šodien no mūsu nometnes sūtīja latviešu karavīriem, kuri atrodas karavīru gūstekņu nometnes Nirnbergas tuvumā, paciņas. Arī mēs no saviem krājumiem aizsūtījām, jo mēs saņemam uzturam daudz vairāk (gūstekņu nometnēs saņemot tikai 200 g maizes dienā un zupu). Līdz šim jau mēs vēl esam paēduši un nevaram žēloties, bet tomēr uzturs ir palicis daudz sliktāks, kā tas bija sākumā, kad šinī nometnē iebraucām. Sevišķi pusdienu un vakariņu zupa ar katru dienu paliek plānāka un liesāka, tāpat saraujas arī aizdara sausā deva. Sola arī izsniegt cigaretes vai tabaku, bet šajā nometnē vēl neesam saņēmuši. Tāpat sola arī ziepes. Labi tomēr, ka vismaz sola, tad ir ko gaidīt. Veļas pulveri tomēr saņēmām
zināt, jo lielas grūtības ir ar satiksmi. Vilcieni iet tikai pa dažiem ceļiem un ar auto tiek tikai tie, kam laimējas sarunāt ar kādu transportmašīnu, bet gan jau kā nebūt aizkulsimies, un es tak gribu katrā ziņā sameklēt Uldi un tad lai abi reizē un kopā varētu braukt mājās. Un es ticu, ka reiz tak kaut kur viņu atradīšu, ja tikai viņš būs Vācijā, jo Rēgensburgā esošie zēni stāstīja, ka liels skaits bijis izpalīgu palicis arī Kurzemes frontē un nemaz nav uz Vāciju atbraukuši.
Par pieredzējumiem braucienā uz Rēgensburgu.
Apbruņojušies ar ceļa maizi vairakām dienām, jo nevar zināt cik ilgi ceļojums var ieilgt, 22. augustā no rīta iekļuvām vilcienā, kurš kā jau parasts bija ļoti pārpildīts. Biļetes dabūjām līdz Rēgensburgai un tamdēļ bijām laimīgi, ka tos, apmēram 100 km, jau līdz pusdienai nobrauksim. Ceļš ved pa priežu siliem un pa starpām pa slikti iekoptiem, strīpotiem laukiem. Liekas, viss šis apgabals vairāk tikai smiltains un kalni klintaini. Un savādi - gar
2.VIII.45.
Un vienmēr un visur paturēsim prātā, ka ir tikai viena vieta pasaulē kur latvietis car justies vislaimīgāk - tā ir mūsu visu mīļā dzimtene Latvija.
krustām šķērsām pa nometnes laukuma viršiem.
Staigāju un domāju, bet nekur tālāki netieku ar savām domām, kā tikai līdz Latvijai, līdz savām "Ielejām", līdz saviem mīļiem bērniem. Manas vienīgās rūpes ir par to, ko dara viņi, kā viņiem iet, un kaut viņi vai sapņos dabūtu zināt, ka man iet labi. Zinu, viņi ir nobēdājušies par mani, jo šķiroties no viņiem svešā malā, aizgāju ar somu uz muguras, kurā līdz bija tikai sauja sausiņu un dona rupjas rudzu maizes. Bet sirdī es paņēmu līdzi Dieva svētību, ko mani mīļie cilvēki man novēlēja. Un šī Dieva svētība mani ir vadījusi līdz šodien, cauri daudziem grūtumiem un briesmām, cauri ugunīm un pāri ūdeņiem, un es ticu, ka šī Dieva svētība mani arī laimīgi aizvadīs mājās, kur atkal satiksimies visa ģimene, kā to norunājām vēl mājās
par lielu pārsteigumu ieraudzīju tur sēžam agronomu Abulu, ar kuru tikos Liepājā pirms izbraukšanas no Latvijas un domāju, ka varbūt viņš palicis Latvijā, jo tad tas vēl nebija skaidrībā - braukt vai ne, jo ģimene viņam palikusi Naukšēnu pagastā un viņš vairs nav tur ticis braukdams no Strenčiem. Aprunājāmies un viņš nemiera pilns gatavojās braukt uz angļu zonu, jo neesot vairs pacietība nodzīvot vienā vietā. Komitejas vīri mūs uzņēma ļoti laipni un pastāstīja, ka kara gūstekņu nometnē Rēgensburgā, esot vēl tikai apmēram 20 latviešu karavīru, bet gaisa spēka izpalīgi kādi 30 esot pilsētas nometnē. Pāri par simtu zēnu aizbraukuši kopā ar krieviem uz Latviju. Tās bija bēdīgas ziņas. Komitejā solījām pieiet vēlāk un tūliņ steidzāmies uz nometni, kura ne visai tālu uz Donavas salas turpat pilsētā. Aizgājām un sadabūjām dažus zēnus, kuri bijuši gūstekņu nometnē, bet neviens neko nezināja pateikt par mūsu dēliem, jo neviens nebija no tām daļām, kur viņi bijuši.
Turpinājums novembra burtnīcā.
uz mājas pusi. Un nu jau prātojam, ka droši vien jau septembra mēnesī varbūt varēsim sākt pakoties. Pagājušā nedēļā dabūju zināt, ka Rēgensburgā, apmēram 100 km no šejienes, esot gūstekņu nometnē lielāks skaits latviešu izpalīgu. Un tā kopā ar Balodi no Valkas sagudrojam braukt tur dēlus meklēt. 22. augustā aizbraucām ar vilcienu un 23. bijām atkal mājās un atkal bez panākumiem. Bija jau gan tur latviešu zēni un jau atbrīvoti no gūstekņu nometnes un daudzi arī aizbraukuši atpakaļ uz Latviju reizē ar krieviem - laikam pierunāti, ka tur viņu vecāki un aizbraukuši būs brīvi. Ļoti žēl šo zēnu, jo skaidris, ka līdz mājām tie neviens netiks, bet gan biedru verdzībā. Starp tiem arī aizbraucis kāds Gudrītis Arturs, domāju, ka tas būs bijis omuliets. Par mūsu puišiem neviens neko nezināja pateikt, jo tur bija tikai no citām daļām, bet gan dabūjām zināt, ka Minchenas tuvumā esot kāda nometne, kur esot ap 1000 latviešu gaisa izpalīgi. Tagad gudrojam nākošā nedēļā braukt uz to pusi meklēt, bet cik tālu tiksim, grūti
Jau piekto mēnesi dzīvojam bez noteikta darba - dzīvi bez jēgas, tā mēs paši saucam savu pašreizējo dzīvi. Visi kari jau beigušies, tikai vēl austrumos izcīna pēdējo cīņu. Kas būs pēc tam, tas ir mūsu visu minējums, bet vēl šodien atbildes nav. Vai jaunās robežas izdosies novilkt ar godu, tam negrib ticēt neviens. Cik ilgi tas vilksies, grūti spriest, bet gadiem ilgi tas vairs nevarēs vilkties, un tad jau ar izšķirsies mūsu Baltijas tautu liktenis.
Pievakarē.
Diena saulaina un silta atkal pēc ilgiem laikiem. Saules mīļotāji sauļojas nometnes viršos un starp tiem šodien biju arī es. Pēc tam zem duša nomazgājos, jo šodien ir sestdiena un pulkstens 19.30 iešu uz svētvakara dievkalpojumu. Priekšpusdiena pagāja ātri, jo tad pa māju strādāju, bet pēcpusdienā sauļodamies iesāku ar domām kauties
un tamdēļ jāstaigā tīros kreklos, jo nevaram aizbildināties, ka nav ar ko mazgāt un aukstā ūdens arī netrūkst. Pārbraukšu mājās, tad varēšu lepoties, ka ar aukstu ūdeni varu tikpat labi, vai vēl labāk izmazgāt veļu, kā citādi mazgājām siltā un tad vēl arī vārīja. Rītu atkal svētdiena un tad gaidīsim Elvīru ciemos, jo pagājušo svētdienu neatnāca.
Fischbachā, 25. augustā, 45.
Jau atkal vairākas dienas norakstītas mūžībā, bet vēl vienmēr sēdu starp Fischbachas viršiem. Viss pa vecam, tikai sakarā ar visiem notikumiem pasaulē, arī mums garastāvoklis uzlabojies. Karš beidzies arī ar Japānu un nu atliek vēl tikai gaidīt, līdz miera konference katram pateiks robežas, un tad jau arī mēs zināsim par savu likteni nākotnē.
Visi šajā nometnē jau esam pārliecībā, ka angļi un amerikāņi drīz piespiedīs biedrus atstāt mūsu Baltijas valstis un tad varēsim sakustēties
ceļa malām starp priedēm aug arī ozoli un daudz vietās akācijas. Prom braucot maz varēja novērot, jo logs pie kura sēdējām, bija izsists un ar finieri aiznaglots, un tā daudz pagāja garām neredzēts. Rēgensburgā iebraucām apmēram 11.30. Stacija un apkārtne stipri nopostīta no gaisa uzbrukumiem un pagaidām arī nekas netiek atjaunots, izņemot dzelzceļa nepieciešamās satiksmei sliedes. Uz visu plašo dzelzceļa lauka stacijas apkārtnē, stāv kaudzēm un rindām sasistas lokomotīves un vagonu atliekas, gan izdegušu, gan salauztu. Ejam uz pilsētu sameklēt latviešu komiteju, lai tad dabūtu zināt kaut ko par meklējamiem gaisa izpalīgiem. Pilsēta liekas diezgan liela, vairākas tramvaju sliedes, bet visas nelietotas, jo liekas stipri bojāti visi elektriskie vadi un tāpat arī vagoni izdauzīti, sadzīti redzami nomalēs. Komiteju sadabūjām diezgan ātri, pilsētas vidus daļā netālu no Donavas krasta, jo upe tek caur pilsētu. Iegājuši komitejas uzgaidāmās telpās,
ciemiem, kuri jau kā gandrīz visur Vācijā - tikai pakalnēs un gravās. Vāirāk priežu meži un ne visai bagāti lauki. Tad atkal cauri tunelim un tieši otrā tuneļa galā stacija "Heigenbrucken”. Tālāk braucam pa neseno kauju vietām, kur maz kas pāri palicis no visa, kas bijis skaists un vērtīgs. Sākās vīnogu kalni dienvidu kalnu nogāzē un tā ar īsiem pārtraukumiem desmitiem kilometri, gan ļoti labi kopti, terasveidīgi
kur nav pļauts. Tad starp kalniem pa pļavām braucam desmitiem kilometrus, tad cauri apmēram 2 km tunelim, tad atkal pļavas un lauki ar ganāmpulkiem, tad atkal līdzenumi un kalni. Tad atkal uz brīdi iejonojam lielā tumšā apmēram 4 km tunelī, tad atkal kalni, meži un lauki. Aiz mums paliek pilsētas, stacijas un ciemi un visur redz tikko izbeigtā kara sekas. Katrā pilsētā
šņorotie šaurie tīrumi kā Thuringā, bet viengabalaini lieli sējumi, tāpat kā mūsu Latvijas lauki, trūkst tikai mūsu īpatnējo atsevišķo lauku saimniecību, bet pakalnēs ciemu puduri sarkaniem jumtiem. Laukos maz redzami arī zirgi, bet gan tikai vēršu un govju pajūgi, kuri tūlīgi kā gliemeži kustās uz priekšu.
Ceļš ved uz Bambergu (Bamberg) un nakti no 25. uz 26. jūniju iebraucam Bambergā. Esam nonākuši
ijušās karavīru vasaras nometnes. Mums paredzēts, domājams, šeit ilgākais laiks palikšanai un tamdēļ pošam un mazgājam istabas, solus un galdus, jo iepriekšējie iemītnieki poļi visu atstājuši ne visai patīkamā stāvoklī. Seit mums paredzēts uzturam zupa pusdienā un vakarā, un sausā deva 0,5 kg maizes ar kaut kādu aizdaru dienā, kā īsti būs, to vēl redzēs.
Piektdien, 29. jūnijā
Sākām savu baraku apkārtnes kopšanu un labierīču savešanu kārtībā, jo
spēka cīnīties, ciest un gaidīt vai reiz vēl varēs atgriezties Latvijā un prasa man, vai es ticot par drīzu vai vispār par atgriešanos dzimtenē. Es skatos pāri mežiem, tālē uz dzimtenes pusi un noteikti atbildu, ka mēs nedrīkstam neticēt, mums jābūt pašiem stipriem un jādrošina tie, kuri šaubās, jo tiem, kas dzīvo Latvijā un mūs gaida pārbraucam, varbūt klājas daudz ļaunāk.
no kalna pakāges līdz augšienei gan pamesti un panīkuši, un kalna virsotnēs sīki priedīšu meži. Blakus dzelzceļa stigai otrā pusē tek Mainas (Main) upe lēzenos krastos - patiesi gleznaini skati, bet visam tam līdzi - stacijas un ciemi, ar retiem izņēmumiem, tikai drupu kaudzes. Tad Vircburga - abos Mainas krastos, no kuras maz vairs palicis. Tālāk nav vairs vīna kalni, bet plaši lauki ar lieliem kviešu tīrumiem, mazāk rudzi, tad kartupeļi un citi, nav arī vairs
mājās un ir trūcīgi apgādāti un staigā gar bēgļu ešeloniem maizi lūgdami. Ešelona vadītāji iet un nāk pie komendanta un beidzot saņemam arī uzturu un vakarā rīkojumu mūsu ešelonu novirzīt uz Nirnbergu (Nürnberg). 
26. jūnijā vēlu vakarā izbraucam uz Nirnbergu.
27. jūnijā, trešdienā
Gaismai austot vēroju, ka braucam pa plašiem līdzenumiem. Seit nav kalnu, ne gravu. Priežu meži un lauki, bet ne bagāti.
kā gājis Vācijā u.t.t. Man blakus apsēdusies kāda kundze ar nelaikā iesirmiem matiem - dzīvojusi Saalfeldā un bijis labi tikai tad, kad varējusi kaut ko strādāt, par citiem gādāt, jo esot tikai viena starp svešiem - vīrs armijā virsnieks, kur un kā, to neviens nevar pašu reizi pateikt, arī citi piederīgie izklīduši, un patiesā sirsnībā stāsta man svešam savas sāpes par saviem tuviniekiem, par mūsu latviešu zemi un beigās saka, ka kādreiz tomēr liekoties, ka pietrūks
vagonu izdeguši un salausti, kaudžu kaudzēm sasviesti cits uz cita, un vietums izveidotas veselas piramīdas no stāvus saslietiem vagoniem. Dzelzceļa sliedes ar visiem gulšņiem sasviestas pāri tiem un pat uz atlikušo ēku jumtiem. Tālāk, cik tālu no vilciena var redzēt, neredz nevienu veseli palikušu ēku, bet tikai kailus skursteņus un drupu kaudzes - tas viss paliek aiz mums, mēs braucam tālāk Hanavas [Hanau] virzienā.
Sējumi diezgan vāji, sevišķi rudzu lauki vāji. Priekšā pilsēta - tā Furth un aiz tās Nirnberga un abas tās saiet kopā. Nirnbergā iebraucam ap pulkstens desmitiem un tiekam novesti nomalē izkraušanai, jo paredzēts mūs nogādāt ar auto uz apmēram 7 km attālām nometnēm. Nirnbergas pilsēta galīgi nopostīta no gaisa uzbrukumiem un cik tālu redzēt varēja pa augstu dzelzceļa uzbērumu
sava drauga kapu kopu starp četrām liepiņām. Tie visi mani gaida un es iešu drīzi, drīzi, jo es jau braucu pagriezienā uz mājas pusi, kaut arī pašu reizi pretējā virzienā. Tālāk izbraucam Vircburgas [Würzburg] virzienā un pievakarē apstājamies atkal ārpus "Kahl-main" stacijas kalna nogāzē. Vakara krēslā sākas atkal līgošana vienā ešelona galā, bet atkal drīzi apklust.
Pa nakti maz esam braukuši uz priekšu un 25. jūnijā Aschafenburgas virzienā [Aschaffenburg] traucamies atkal pa augstumiem pāri pilsētām un
par mājnieku. Nometnē pašu reizi dzīvojam apmēram 1500 latviešu, tad vēl diezgan daudz poļi un šodien vēl piebrauca klāt varāki simti itāļu, tā, ka visa nometne ir pilna līdz pēdējai iespējai saspiesti. Visi tiekam baroti no viena katla un sausā devā bez maizes izsniedz desas, sieru un cukuru, cik pēc svara - grūti noteikt, bet kaut kas vairāk ir kā nemaz. Zupas ir pusdienā zirņi, bet vakarā kāposti ar kartupeļiem,
braucot, visapkārt tikai lūžņu kaudzes un bijušo fabriku skursteņi, un tikai drupas un drupas, starp kurām reti kādā vietā redzamas vēl palikušas pussagrautas mājas ar cauriem jumtiem. Laiks jau pievakarē, kad sākam iekrauties smagās mašīnās un vakara krēslā iebraucam Fischbachas (Fischbach) nometnē. Nu visiem skriešanās un dzīvokļu meklēšana pa ļoti plašo nometni, kur visapkārt barakas dzīvošanai.
Mums ir jātiek mājās un mēs tiksim, ja Dievs to būs lēmis, tikai paši nedrīkstam nolaist rokas un padoties vienaldzībai. Es izvairos kaut ko teikt par sevi, par savām sirds sāpēm, par savu zemi, par mīļiem bērniem, kuri lūdz par mani Dievu, lai es varētu drīzi pārnākt mājās. Es gara acīm redzu savu ģimenes birzi mežmalītē un savus mīļos bērnus pie ugunskura līgo vakarā, kā tas bija iepriekšējo gadu. Es redzu Ērģemes kapu kalnā
Nervozi un nemiera pilni, cits ar citu nemierā, cīnāmies par vietām, kur pagulēt vagonā, jo ne visi dabū sev vietu kaut vai sēdus apgulties.
24. jūnijā, svētdienā
Uzmodāmies vēl turpat un sākam tālāk braukt ap pulkstens deviņiem. Apstājāmies atkal Hanavas stacijas nomalē un tur nostāvējām līdz pulkstens 16iem. Diena jauka un tuvumā blakus ešelonam liels dīķis, kur mūsu peldētāji dabūja parādīt savu māku.
Sarunājamies ar tautiešiem no blakus vagoniem, cits citu izjautā - no kurienes,
strupceļā un visu dienu stāvam uz vietas stacijā. Klīst baumas, ka jābraucot uz austrumiem gandrīz līdz Thuringas robežām, tad vēl, ka atpakaļ uz Frankfurti vai palikt šeit. Uzturs arī nav izsniegts un daudzi jau palikuši bez maizes, jo cerēdami, ka katru dienu izsniegs uzturu, brīvos maizes krājumus stacijās izdāvājuši vai aizmainījuši vācu karavīriem, kuri brauc
Vakarā ap pulkstens astoņiem apstājamies mežā Hanavas tuvumā. Mums priekšā un aiz mums stāv ešeloni - kur viss tas aizķēries, kas to lai zin. Laiks jauks un visi izkāpj no vagoniem, kurina uguņus un sākas līgošana, bet skumji skan Līgo dziesma un drīzi tā apklust, jo laikam katram nāk prātā Latvijas Jāņuguņu saules no kalna uz kalnu un līgošana no mājas uz māju, un mēs katris ticam, ka citu gadu mēs tur līgosim.
Dabūjam atsevišķu istabu septiņām personām ar trīsstāvu gultām, un tā esam tagad atsevišķā istabā tikai pašu cilvēki - Makša ģimene un es ar Osvaldu.
28. jūnijā
Labi izgulējušies pēc garā ceļojuma, pieceļamies vēlu un sākam iekārtoties dzīvošanai. Nometnei visapkārt priežu meži un uz ārieni nekas nav redzams. Nometne - plašs līdzenums ar daudz dzīvojamām barakām un vēl vairāk mazgājamām un ateju nojumēm, laikam
tā un stacijā rēgojās gruvešu kaudzes, izdeguši vagoni un nopostītu ēku skursteņi, un daudzās vietās vairs nevar redzēt, kur bijusi stacijas ēka, un tas viss no gaisa uzbrukumiem. Pēcpusdienā iebraucam Fuldā [Fulda] - liela rūpniecības pilsēta ar ļoti plašu tīklu. Seit redzami neticami skati. Kilometriem plašais stacijas laukums viss pārvērsts vienā lūžņu kaudzē. Ne simtiem, bet tūkstošos
tāpat, kā bija iekšpusē, arī ārpuse izskatās briesmīgi, piesvaidīta konservu bundžām, lupatām un tā paiet visa diena, kamēr dabūjam visu kārtībā.
30. jūnijā, sestdienā
Ierīkojam vienā šķūnelī sev mazgājamās telpas un kārtīgi nomazgājāmies.
Svētdien, 1. jūlijā
Nometnē Latvijas karoga uzvilkšana mastā un dievkalpojums luterāņiem. Tā kā visi no mūsu istabas gribēja iet baznīcā, tad es paliku
saulei lecot, pa rasotiem laukiem varēšu iet rokām apglaust savu pavasarī sēto kviešu vārpas, kopā ar saviem maziem puišiem apglaust vēsos govu purnus, kad tās ganībās jau iztālēm skrien man pretim un gaida, lai tās paglaustu, lai pakasītu aiz auss - un mājās ejot, redzu - manas mazās meitas nes puķu ziedus istabās, jo šodien ir svētdienas rīts un tad kopā visi brauksim uz Ērģemes kapsētu ar puķēm pie mīļās mammiņas. Svētdienā, 5. augustā kopā ar Freiberga papu aizgājām uz Nirnbergu - SS kazarmas nometnē pie Elvīras un Herberta, un tikai vakarā atgriezāmies mājās. Salīdzinot ar mūsu nometni, tur ir īsta suņu dzīve. Visas ēkas sabumbotas, nav ne logu, ne durvju, tāpat jumti palikuši tikai atsevišķās vietās. Mūsu radi dīvo kādā garāžā, vairākas desmitas ģimenes, un jaukā laikā jūtoties diezgan labi, bet lietū un vējā pavisam bēdīgi, jo lielie durvju caurumi stāv pastāvīgi vaļā un caur
daudziem jāaiziet ar smagu nopūtu un gaida, kad atkal no kādas nometnes saņems jaunus sarakstus. Un starp tādiem līdz šim esmu arī es, jo vēl neesmu atradis to, ko meklēju visu šo bēgļu laiku - savu mīļo Uldi.
Tā aiziet dienas un dzīve nometnē, un mēs visi gaidām uz kaut ko jaunu - uz brīnumiem, kad reiz atkal mūsu mīļā Latvijā atspīdēs Latvijas trīszvaigžņainā saulīte pie latviešu karavīru cepurēm. 
Fischbach, 6.augustā, 45.
Atkal pagājušas daudz dienas un tomēr viss tāpat kā bijis. Kad gan reiz beigtos šī bezsatura dzīve. Dienas līdzīgas cita citai kā ola olai un tā liekas, it kā nemaz citādi tas nav bijis un arī nebūs. Piektdien, 3. augustā, pie mums nometnē bija atbraucis bijušais ministrs Valdmanis, stāstīja daudz par tautiešu dzīvi Vācijas citās nometnēs, par vienotas vadības nodibināšanu, par aizgādību un apgādību. Runāja par latviešu varbūtēju pagaidu novietošanu pēc iespējas kopējās nometnēs un gatavoties dzīvošanai ziemai. Visi gaidīja no viņa kaut ko sevišķu pasakam, kaut ko
ka daudzi radi un draugi var satikties, un pat nejauši. Tā arī iznāca mums. Kaimiņu nometnē Nirnbachā dzīvo Elvīra ar savu ģimeni un Kalnkoprēnu Herberts. Vakar visi bija atnākuši pie mums ciemos un tā bija negaidīta satikšanās. Nākošās dienas iesim viņus apciemot.
uz priekšu. Cik ilgi tā tas ies, neviens laikam vēl nezin, bet, ka tomēr reiz un pat drīz kaut kas būs, to tic laikam visi. Un lai nu vai kā, bet nu jau esam tais domās, ka līdz šā gada ziemsvētkiem jau gan atkal būsim katris savās mājās uz ziemsvētku eglīti, dedzināsim atkal katra ģimene kopā kā tas bija daudz citu gadu. Un lai ar' Dievs dod, ka tā būtu. Dzīve paliek garlaicīga un par daudz sākam cits citam apnikt. Katris ir ar kaut ko nemierā un tas jau ar gluži dabīgi, jo neesam savās mājās, neesam brīvi un neatkarīgi cits no cita, jo kopā jādzīvo daudziem, kuri nesaprotas un arī nekad nesapratīsies. Ir brīži, kad jūtos tik viens un atstāts, un tad gribas meklēt cilvēku, kam varētu stāstīt
mūsu latviešu sasniegumiem. Un amerikāņi sapratīs, ka neesam tauta, kura prot tikai ēst un gulēt, bet gan lielus darbus darīt, ka ne tuvu neesam līdzīgi un arī ne radnieciski mūsu lielajai badainai kaimiņu tautai, kura ar savu biedriskumu, patiesību slēpdami, grib mūs pievilināt savos zirnekļa tīklos, lai tad izsūktu, pamestu kraukļiem par barību. Bet latvieši Vācijā top ar katru dienu stiprāki un vienotāki. Ar katru dienu aug mūsu ticība, ka latvju tautai uzlikto ciešanu - pārbaudījuma laiku varēsim izturēt paļāvībā uz Dievu un savu vienotību. Maz ir mūsu starpā, kurš latviski runā un nebūtu īsts latvietis ar sirdi un dvēseli.
salauztiem betona griestiem līst ūdens cauri. Solot drīz viņus vest uz citu nometni, bet kur, vēl nav zināms. Nākošo svētdien, 12. augustā, mums Fischbachas nometnē paredzēta mākslas izstāde un koncerts (kora). Uzlūgti arī augstāki vietējie amerikāņu virsnieki - priekšnieki. Citādi dzīve tā pati parastā. Ejam darbos pa grupām un līdzinājām vācu izraktos ierakumus un bunkurus. Droši vien tie jau gan nav vāciešu, bet gan ārzemnieku rakti.
12. augustā, Fischbachā
Šodien, svētdienā, pēc daudz lietainām dienām, atkal saule un reizē ar to arī siltāks un patīkamāks. Šodien izstāde, koncerts un tautiskās dejas. Priekšpusdienā aizgāju apskatīt gleznu izstādi un latvisko audumu un rokdarbu izstādi. Patiesi prieks visu to redzēt svešumā un svešnieki šeit daudz ko varēs redzēt no
jo visi klausītāji uztver katru viņa izrunāto vārdu ar vislielāko uzmanību. Un tad viņš pieskārās tai vietai, ko katris visvairāk gaidīja un no kā arī visvairāk baidījās, ka nepasaka kaut ko tādu, kas varētu iznīcināt mūsu ticību dzīvei - nākotnei. Viņš teica: "Zinu, ka mūsu katra karstākā vēlēšanās ir zināt, vai un kad varēsim brīvi atgriezties dzimtenē." Negribēju ticēt, ka visu mūsu latviešu sirdis ir palikušas tik jūtīgas un vājas. Jau pie pirmiem vārdiem par mājām, par dzimteni, visu klausītāju vaibsti sakustas. Gan lieliem, maziem, veciem un jauniem pār vaigiem norit asaru lāses un tik daudzi, daudzi valdās zobus sakoduši, lai neļautu vaļu skaļām raudām. Nezinu, vai tās prieka vai bēdu asaras, bet nevaldāmi rit tās gandrīz katram klausītājam pār vaigiem un aizraujās vārdi arī pašam runātājam, “Priekš ziemas mēs mājās netiksim, bet mēs tomēr mājās tiksim, kad mūsu zeme būs brīva, un to es saku, ne tikai lai jūs apmierinātu - stiprinātu, bet tamdēļ, ka es pats tam ticu.”
savas dvēseles sāpes, bet mani mīļie bērni visi ir tik tāļu. Būtu tak atradies Uldis, tad nebūtu vairs tik smagi, jo tad mēs būtu divi. Manas mīļās mazās meitenītes, kā es ilgojos apsēsties starp jums abām - katru pieglaust savā padusē un tad jūs man, kā agrāk mājās, kad pārnāku no darba, aizliktu spilventiņu aiz galvas, lai tētulītis atpūšās.
18. augustā, 45.
Nometnes viršos.
Sorīt pēc ilgāka laika jauks, saulains rīts. Kā parasti, no rītiem ceļos pirmais mūsu istabā, atnesu tējas ūdeni, ieēdu brokastis un iznācu rita pastaigā. Tā es staigāju katru rītu, ja esmu brīvs no darbiem, vienalga, vai labs laiks, vai arī slikts. Mēroju soļiem nometnes asfaltētos ceļus un mazos kājceliņus, kas iemīti
Un manam mīļam levuļam šodien dzimšanas diena! Mans mazais meitenīt, cik gan liela tu būsi izaugusi par to vienu gadu un kad atkal varēšu glaust tavu zeltīto galviņu. Es zinu, ka Dieviņš tev būs palīdzējis lielai augt, jo tu proti viņu lūgt un viņš tevi uzklausīs.
1945. 16. 8., Fischbachas nometnē
Jau viena diena augusta mēneša otrā pusē un vēl vienmēr nekādu pārmaiņu. Dienu dienās līst lietus un vēss. Reti kādu dienu dabūjam sauli redzēt un tā tas jau ilgāku laiku. Drūmas dienas un arī drūmi skati nākotnē. Vienmēr skati raugās uz dzimtenes pusi, bet atbrīvošanas dienas termiņi vienmēr jāpaliek
Paliksim stipri ticībā, ka pienāks drīz laiks, kad varēsim atgriezties Latvijā kā brīvi pilsoņi brīvajā zemē.
Arvīds-Feliks Latsons.
dz. 1897. 22.II. Omuļu pag. 
past. dzīv. v. Omuļu p. Ielejās
Latvijā
Piezīmes no 1945. gada 2. augusta, uzsāktas Fischbachas nometnē pie Nirnbergas, dz. st. "Fischbach”.
Mūsu visu lūgšana šeit svešumā ir - Dievs sargā mūsu tēvu zemi, Dievs dod mums spēku izturēt šīs bēgļu gaitas un sveikiem atgriezties brīvā Latvijā, Dievs, sargā mūsu mīļos dzimtenē, lai tur pārbraukusi viņus varētu satikt sveikus un veselus. Un es ticu, mūsu Dievs ir mīlestības Dievs, viņš uzklausīs šo daudzo tūkstošu bēgļu lūgšanas. Un - ja arī kāds būsim vīlušies savā ticībā, tad tomēr mūsu latvju tauta nepievilsies, tā atgriezīsies savā Dievzemītē Daugavas krastos un būs atkal brīva plūstošā Daugavas straume. Pagriez, Dievs, mūsu ceļu uz mājas pusi! Es zinu, kā mani mīļie bērni lūdz par mani Dievu vakaros gulēt iedami. Kungs, viņu lūgšanas tu dzirdi.
Nometnē noorganizēta skola - pirmsskola (bērnu dārzs), pamatskola un vidusskola. Bez tam kursi angļu valodā. Neizdevās noorganizēt šoferu kursus un lauksaimnieku kursus - uz pirmiem kursantu skaits bija par lielu un uz otriem par mazu, tad vēl darbojas visas iespējamās sporta grupas ar futbola priekšgalā, kura rīko sacensības ar itāļiem un poļiem. Vakaros nometnes dejas laukumā notiek deju vakari , kur dejo veci un jauni it kā par spīti visiem grūtumiem. Tālāk gatavojās koris koncertam un dramatiskā trupa gatavojot teātra uzvedumu. Nometnē bez daudz ārstiem, juristiem, inženieriem un agronomiem ir trīsi mācītāji, un tā katru svētdienu notiek dievkalpojums gan nometnes, gan Fischbachas ciema baznīcā un sestdienas vakaros nedēļas noslēguma svētvakara dievkalpojums nometnes baznīcā. Ir vēl arī pašiem sava nometnes slimnīca, nometnes tiesa un policija Visu to redzot
liekas, ka esam samierinājušies ar savu likteni un ka novietojušies uz pastāvīgu dzīvi, bet katru vakaru, kad notiek nometnes karoga (Latvijas) nolaišana un tiek paziņoti rītdienas norīkojumi, salasās liels skaits vīru, sievu un jauniešu, un tur arī redz to cilvēku patieso seju. Satiekas kaimiņi ar kaimiņiem, jauni un veci paziņas, radi un draugi un nav tur jautru sarunu, asprātības un joku, bet katrā sejā vērojamas drūmas ēnas un satiekoties gandrīz katram pirma šodien jauns, ko dzird pa radio. Iebrauc arī daudzi no citām nometnēm, meklē savus piederīgos un arī no mūsējiem brauc meklēt. Pēta citu nometņu iemītnieku sarakstus, un laimīgi ir tie, kuri atrod tajos kāda rada vai drauga adresi,
Un tas bija tas galvenais, ko katris bija gaidījis - sejās iezīmējās stingra griba un apņēmība dzīvot, ciest un gaidīt, gaidīt kaut vai ilgāk, ja tikai mums paliek ticība, ticība, ka reiz tomēr atgriezīsimies savā darbā dzimtenē, pie saviem mīļiem cilvēkiem, kuri ar nepacietību gaida mūsu atgriešanos. Vakara krēslā izklīdām katris pa savām barakām ar stiprinātu ticību, ka tomēr drīz, kaut tas būtu pēc gada, mēs tiksim mājās - brīvajā Latvijā. Un ir tik daudzi simti un tūkstoši tādu pašu kā visu zaudējuši - pat visdārgāko, savu ģimeni un katris cer, ka atgriežoties dzimtenē, atkal visi varēs satikties. Sestdienas vakarā biju svētvakara dievkalpojumā un, kad mācītājs Strautmanis runāja par svētvakaru kādreiz dzimtenē, pēc padarīta nedēļas darba, par rudens svētvakaru Latvijas laukos, kad parādās vasaras darba sviedru atmaksa ražas briedumā un bagātībā, tad likās, ka tikai uz mirkli esmu izrāvies no šīs dzīves, no mājām un jau rītu agri,
2. augustā, 45.
Dzīve Fischbachas nometnē.
Jau otru mēnesi dzīvojam šajā nometnē, bet liekas, ka visa dzīve apstājusies uz vietas. Dienas cita no citas maz ko atšķiras. Darbu nekādu sevišķi nav. Strādājam savu baraku apkārtnes apkopšanai un kādreiz arī kopējos nometnes darbos, un tie ir pie virtuves un nometnes apkārtnē. Rītos ceļamies vēlu un tā pirms pulkstens astoņiem var redzēt ārpus mājām tikai tos, kuri iet darbos (norīkojumos). Dienas paiet kā kura. Ja jauks laiks, sauļojas un klejo apkārt - paiet ātri, bet vēsākās un lietainās dienās vairāk
pa istabu un tad arī grūti vakaru sagaidīt, izņemot tos, kuri spēlē zolīti, un to spēlē gandrīz visi un visās barakās. Pusdienas un vakariņas ir katru dienu gandrīz viena un tā paša satura: zirņi, kartupeļi, putraimi, nūdeļi un liellopu gaļa - pa lielākai daļai viss vienā pabiezā savārījumā, un tad vēl devīga piparu un sāls deva. Sausā devā maize, 0,5 vai 1 kg dienā uz galvas, vai tas liels vai mazs, ar ko arī aizmirsies, ka maizei ir ļoti laba garša, kā to izjutām visu pagājušo ziemu, kad saņēmām tikai 250 g - 350 g dienā uz cilvēka, pie kam strādājām 12 un vairāk stundas. Bez maizes vēl saņemam sieru, desas un pa starpām kādreiz arī cukuru un margarīnu vai sviestu. Vispārējā nometnes dzīve sāk izveidoties it kā uz mūžīgiem laikiem. Nometnes iedzīvotāji, apmēram 1500, gandrīz visi tikai latvieši - vidējs pagasta iedzīvotāju skaits. Bez amerikāņu komendanta ir pašiem sava latviešu nometnes nacionālā komiteja ar nometnes vecāko priekšgalā.
visiem siens jau savākts, jo citi sienu jau pļāva maija mēnesī - to redzēju Possneckā.
Pirmdien, 16. jūlijā
Jau atkal pagājusi nedēļa Fischbach nometnē. Rīti, vakari, pusdienas un vakariņas, tā tas katru dienu. Pusdienās zirņu zupa ar kartupeļiem, vakariņās kāposti ar kartupeļiem, un tas tā bez pārmaiņām. Dzīvē tomēr savādi. Ejam zvejot zivis un pastaigas gājienos, jo kaut gan oficiāli no nometnes drīkst iziet tikai ar atļauju, tomēr neviens arī neliedz iziet tāpat. Bija atbraukuši pārstāvji no angļu zonas - no Lībekas sarkanā
latviešu no citas nometnes un starp tiem arī ltn. Balodis no Valkas. Vakar ar viņu aprunājāmies un viņš arī meklējot savu dēlu, gaisa aizsardzības izpalīgu. Ja vēl būs drošs šeit ilgāki dzīvot, tad domāju ar viņu sarunāt braukt mazliet pa Bavāriju, jo Minchenē (Munchen) esot Bavārijas Latviešu nacionālā komiteja un tur droši vien būs visu Bavārijā dzīvojošo latviešu adreses - varbūt, ka arī Uldi atradīšu. Katru dienu klusībā gaidu, ka varbūt viņš jau būs dabūjis zināt manu adresi un kādā jaukā brīdī ieradīsies.
paprāvā ciema baznīciņa ļoti vienkārša, 1933. gadā būvēta, laikam vēl gan nebija sevī reizē tik daudz tautas redzējusi, jo sarēķinājām ap 1000 cilvēku. Mācītājs Krūmiņš ļoti sirsnīgos vārdos aizlūdza Dievu par mums bēgļiem un tiem, kas palikuši dzimtenē. Savā svētrunā par Tēvijas mīlestību, starp citu, pamatā ņēma dziesmiņu: “Cik mīļa esi Tēvija - kas tevi karsti nemīlē, nav vērts, ka tevi apdzīvo”. Asaras noritēja arī pār daudziem
putraimiem un kas to zin, kas katreiz maisījumā.
Pirmdien, 2. jūlijā
Diena ir saulaina un visi raujas ar veļas mazgāšanu, gan vīri, gan sievas - un tā paiet atkal viena diena.
8. jūlijs, svētdiena
Visu nedēļu vairāk lietains laiks. Prātojam kā Latvijā, ja pašu reizi tāds, tad slikts siena laiks. Mums siens nav jāžāvē un dzīvojam kā putni gaisā - ne tie sēj, ne pļauj, ne savāc sķūņos. Sāk jau apnikt šī nometnes
krusta uzdevumā un pieņēma arī vēstules no šejienes, kam piederīgie tur. Iedevu līdzi savu adresi, lai varbūtējā gadījumā, ja Uldis ti būtu, tam paziņotu par manu atrašanās vietu. Tad vēl kādam kungam, kas no Nirnbergas brauca uz citām nometnēm, lūdzu viņu meklēt Uldi. Un piektdien šeit bija atbraukusi Aparāta kundze, kura braukā ar auto pa karavīru nometnēm, arī viņa solīja man Uldi meklēt - tātad ir cerība, ka drīz viņu varbūt atradīšu.
Svētdien, 15. jūlijā
Atkal biju Fischbach ciema baznīcā, kur bija arī latviešu jauniešu
iesvētīšana, bija pieci zēni un viena meitene. Dievkalpojumā piedalījās trīsi nometnes mācītāji un savā sprediķī jauns mācītājs Gulbis runāja par dzimtenes balto baznīcu, par mūsu druvām un birztalām, es zinu, viņš pats bija Latvijas zemnieka dēls, jo citādi tik skaisti viņš neprastu attēlot mūsu dzimtenes lauku krāšņumus un arī vinam pašam runājot aizlūza balss šeit svešā baznīcā, tālu no dzimtenes. Bet mēs jau visi gribam būt stipri, izturēt, paciesties un gaidīt, gaidīt, jo mūsu lauki un birztalas mūs sauc, mūsu baltā dzimtenes baznīca
atpakaļ un gudroju kaut kā lūkot dabūt kādu riteni, jo ar to būtu iespējams braukt kaut arī lēnāki, bet tas nav vajadzīgs. Autobusi visi ļoti pārpildīti un es ar mokām ietiku vienā no pēdējām mašīnām uz Nirnbergu, un tā nokavēju vilcienu. No Nirnbergas uz Fischbach bija jānāk mājās kājām. Šajā īsā ceļojumā tomēr ļoti daudz redzēju, jo ceļš ar autobusu braucot gāja vairāk pa laukiem. Visgarām druvas pilnā rudens briedumā, laukos visur strādā ļaudis - pļauj
daudz latviešu karavīru, kuri reģistrēti un ar tiem varot sazināties. Uzrakstīju es arī viņam līdzi sava meklējamā Ulda vārdu, varbūt ka arī viņš tur būs kaut kur, un kaut arī visu šo Vācijā pavadīto garo laiku viņu esmu velti, tomēr ticu, ka reiz tomēr viņu atradīšu un tad jau vairs nebūšu viens un varēsim abi kopā braukt mājās. Sodien bija latviešu dievkalpojums un garīgais koncerts Fiscbach ciema baznīcā - apmēram 3 km no nometnes. Šī
pašu reizi pateikt, bet visi gaida kaut kādu brīnumu, kad kāds pateiks, ka mūsu latviešu zeme nu ir brīva un varam braukt mājās un strādāt katris savu mierīgu darbu. Tas laikam tomēr nenāks tik drīzi un mums vēl ilgi būs jānīkst un jāklejo pa svešām zemēm - citiem par apgrūtinājumu un mums pašiem par apnikumu. Šonedēļ bija no Lībekas [Lübeck] atbraucis viens latviešu ārsts sarkanā krusta uzdevumā, un starp citu stāstīja, ka tur esot
visa pasaules politika apstājusies. Bet tā ir tikai mūsu nepacietība, mūsu ilgas pēc dzimtenes, pēc tuviem un mīļiem cilvēkiem, jo tie stāv prātā rītos un vakaros, darbā un atpūtā, jo neviens vēl nav saņēmis nekādas ziņas, kā iet tiem, kuri palika dzimtenē. Uldi vēl neesmu sameklējis, lai gan katrā izdevīgā gadījumā esmu nosūtījis uz daudzām nometnēm viņa meklēšanai, paziņojot savu atrašanās vietu. Liktenis tomēr lēmis,
gaida un mēs iesim, iesim drīz, bet tikai tad, kad jauns rīts ausīs Latvijai. Svētdienas vakarā bija atkal futbola sacīkste Itālija - Polija un beidzās ar 1:0 par labu Itālijai.
Piektdien, 20. jūlijā
Daudz nemiera pilnas dienas atkal pagājušas. Gribas vienmēr kaut ko darīt, jo bezdarbība vada tikai grūtsirdību. Ejam zvejot, vēžot un sauļojamies - pa starpām spēlējam zolīti. Vienu dienu ar Osvaldu pārnesam 60 vēžus un vakar Osvalds atnesa vienu karpu. Tuvākais dīķis, ezers ir apmēram 3 km un cits tālākais, kur ir karpas - 7 km. Iebrauca atkal pie mums viena
tiem vaigiem, kuri vispār asaras maz pazinuši. Ar dziļu dvēseles mieru, bet ar vēl kvēlākām ilgām pēc dzimtenes, pēc saviem mīļajiem, atstāju baznīcu un vakarā gulēt iedams, vēl sirsnīgāki varēju Dievu lūgt par saviem mīļiem bērniem, par latviešu tautu un mūsu vismīļo Latviju, un kā vienmēr esmu lūdzis, lai Dievs dod mums bēgļiem drīzu jo drīzu iespēju atgriezties dzimtenē. Un es ticu, ka Dievs dzirdēs ne tikai
Jā, tie bija manas dzīves skaistākie brīži, kad visi kopā - mans draugs un mazuļu pulciņš bijām visi kopā - priekos un bēdās, darbā un atpūtā. Tas viss reiz bija. Nu esmu viens starp daudziem, visas pasaules ļaudīm un kā pie Bābeles runājam visi un tomēr cits citu nesaprotam, jo katram ir sava valoda. Ir daudz un dažādi minējumi par Latviju, par mājās braukšanu - pēc mēneša, diviem, trijiem, vai pēc gada, neviens to nevar
auzas un kviešus, daži sienu, otrreizējo, un tā nepārtraukti visi lauki pilni darba ļaužu un ražas novācamo mašīnu, gan ar vēršiem, govīm un ar zirgiem. Kas gan strādā mūsu druvās Latvijā? Vai maz kāds ir kas ko dara, vai kviešu un auzu vietā viļņo smilgas? Bija patīkami visu to redzēt, bet viss tas sirdī rada skumjas, skumjas un ilgas pēc dzimtenes, pēc savām druvām un ganāmpulkiem, kur varbūt mani mīļie bērni gana sarukušos ganāmpulciņus,
ar vēdara graizēm - tā parasta slimība mūsu nometnē. Sagudroju braukt meklēt Uldi un vakar 26. jūlijā agri no rīta aizbraucu uz Nirnbergu, gribēju braukt
virzienā uz Ulm - Augsburgu (Ulm - Augsburg) pa nometnēm meklēt, jo tā viens otris braukā piederīgos meklēdami. Satiksme ļoti grūta, jo pa dzelzceļu vilcieni iet tikai dažos posmos un tā pa vilcienu aizbraucu līdz Nirnbergai un tad sameklēju autobusu, ar kuru nobraucu līdz Ansbachai (Ansbach) apmēram 43 km, tur nonācu strupceļā - no turienes autobuss tālāki neiet un pa dzelzceļu gandrīz nekāda apgrozība, jo neviens nevar pateikt kad un uz kuru pusi ietu kāds vilciens.
vai pāri saviem spēkiem kaut kur steidz novākt aizkavēto siena vālu vai pagājušā gadā manu paša sēto rudzu lauku. Kaut tak reiz rastos vai vismazākā cerība uz drīzu atgriešanos Latvijā, bet tas viss vēl miglā
tīts.
Ceturtdien, 2. augustā
Dzīve šeit parastās sliedēs. Laiks pieturas diezgan vēss un reizē ar to arī visi nometnes iemītnieki tādi kā sadūguši, vēsi. Staigā apkārt domādami, galvas nokāruši - visi gaida kaut ko jaunu, jo paliek par ilgi uz vietas un liekas arī
Aprunājos ar Ansbachas latviešiem un tie ieteica vienīgo iespēju ar privātām smagām mašīnām, kad tās vēlamā virzienā brauc ar vai pēc mantām un ja tad ir iespējams tikt līdzi, bet to braucēju ir simtiem, kuri gaida un ne katram laimējas. Aprēķināju, ka ar tādu braukšanu mans maršruts var ievilkties ar nedēļām, jo katrā vietā jāuzmeklē arī latviešu nometnes un tās dažās vietās esot pat desmitiem kilometru no stacijām vai pilsētām, un tur tad jāiet kājām - tamdēļ nolēmu braukt labāk
manu, bet tik daudzu tūkstošu bēgļu un viņu mājās gaidītāju lūgšanas un mēs varēsim atgriezties brīvi savā brīvajā zemē.
Nākošā svētdienā būšot šīs nometnes jauniešu iesvētīšana tajā pašā baznīcā. Svētdien vakarā nometnes sporta laukumā notika futbola sacīkste starp Latviju un Itāliju - beidzās ar 1:0 par labu Itālijai. Lietainais laiks laikam būs beidzies, jo sākot ar šorītu laiks jauks - sāksies siena laiks, bet šeit jau gan laikam
dzīve un domājam, ka būtu labi, ja atkal sāktos braukšana, tad atkal uz kādu nedēļu iekārtošanās, tad tas laiks aizietu ātrāki. Ir brīži, kad apnīkst citiem un arī apnīkst pats sev, jo dzīve bezdarbībā nomoka cilvēku vairāk kā darbā. Tā gribētu tagad būt Latvijas pļavās un kopā ar saviem mīļiem bērniem kā citu gadu - pļaut, grābt un sanest kaudzes, pabradāt pa upīti un meklēt vēžus.
Iesākta rakstīt 18. jūnijā 1945. gadā, tieši deviņi mēneši pēc izbraukšanas no mājām - tas bija 1944. gada 18. septembrī.
Viņš man arī atnesa pirmās ziņas šeit Vācijā par Uldi, kura pēdas, visos septiņos mēnešos Vācijā dzīvodams, nevarēju sadzīt. Viņš saticis kādu citu zēnu, kurš ar Uldi bijis kopā un stāstījis, ka latviešu zēni, starp kuriem bijis arī Uldis, no Stetīnes [Stettin/Szczecin] savā vaļā bēgdami no biedriem aizgājuši rietuma virzienā un ka Uldis esot varbūt kaut kur Bavārijā vai kur citur,
Ceturtdien, 21. jūnijā
Vēl nekas par prombraukšanu, bet varot būt, ka vēl pirms Jāņiem aizbraucot. Kopā ar Osvaldu un vēl puišiem izgājām ekskursijā pāri Saales upei uz kādu ļoti augstu kalnu. Līču loču starp dārziem un mājām asfaltēts ceļš lokās kalnā. No sākuma plašs braucams ceļš, vēlāk tikai kājceliņš starp sīkiem krūmiņiem, jo kalna augšējā daļā klints.
Pat no puskalna augstuma jau var pārredzēt visu pilsētu un tuvējo apkārtni, bet no kalna virsotnes plašs skats pāri visiem kalniem un mežiem desmitiem kilometru tālu. Vakara saules rietā zem mums kā sidrabota lenta vijās Saales upe, pilsētas mājas kā mazas būdiņas ar logiem, ka ar drīzi varētu aizbāzt, un pāri tālē augstākos kalna
galos starp kokiem izslienas vareno piļu torņi. Un tomēr, visu to redzot, nāk prātā dzimtenes pakalni, zilie meži, līdzenie lauki, un paliek tā skumji un ilgas sauc mani
biedri, un daudzi jo daudzi kājām un maziem ratiņiem sāka ceļot uz rietumiem. Baumas palika par patiesību un tika panākts, ka amerikāņi mūs, Baltijas tautas piederīgos, apņēmās izvest uz rietumiem - uz apgabaliem, kur netiks okupanti no biedriem. Mūsu - latviešu rinda pienāca šodien, 18. jūnijā. Smagās amerikāņu mašīnās (piecās) izbraucām no Possneckas visi latvieši, apmēram 80, uz Saalfeldu [Saalfeld], lai tad kopīgi
mašīnas. Gandrīz visas mašīnas greznojās latviešu karogiem un tā straujā gaitā, pāri kalniem un gravām, pa kalnu pakājēm un Saales (Saale) upes krastiem, līču loču - kā sarkanbaltisarkana lenta. 18. jūnija pēcpusdienā iebraucam Jēnā un novietojāmies bijušās armijas kazarmās pilsētas nomalē, pāri kurām augstie Thuringas (Thüring) kalni.
Pagrieziens uz dzimtenes pusi. 
Ticībā uz atgriešanos dzimtenē
18. jūnijā 1945. gadā, tieši deviņi mēneši pēc izbraukšanas no mājām, esam atkal ceļa jūtīs no Possneckas (Pößneck) uz Jēnu (Jena) un tikai Dievs to zin, kur tad tālāk.
bet neviens īsti nezin, jo ešelonam nākošās pilsētās došot tālākos virziena norādījumus. Mūsu ešelons pāri par četrdesmit vagoniem un visi tikai latvieši. No Jēnas dodamies stipri vēl kalnā, Veimārā [Weimar] izbraucam vēl pirms gaismas un braucam uz Erfurti [Erfurt]. Atkal turpat, kur Vācijā iebraucot dzīvojām nometnē. Apkārtne šeit līdzena un vairāk tikai lauki un ciemi. Strauji praucam uz priekšu. Aiz mums paliek Erfurte, tad Gotha,
bet vismaz pēc visas Vācijas sabrukšanas viņš tomēr esot palicis dzīvs un pie angļiem vai amerikāņiem. Esmu laimīgs arī par tām skopām ziņām un ticu, ka Dievs sargās arī viņu turpmāk un ja to nesatikšu Vācijā, tad ticu, ka mēs abi atgriezīsimies un satiksimies dzimtenē. No Saalfeldas izbraucam vesela latviešu auto karavāna, apmēram 30 - vai vairāk
isi kopīgi - Latsonu, Freibergu, Freimaņu un Gārņu ģimenes, bet upe ir ļoti dziļa un ūdens ar duļķains, tā kā vairāk iznāca sauļošanās. Šeit satiku paziņas - Šmita Hermani ar ģimeni, Cimuli un Eglīti no Ērģemes un Valkas apriņķa Duku. Liels prieks ir katram paziņam no dzimtenes, satiekoties nejauši šeit svešumā starp tūkstošiem svešu cilvēku.
z rietumiem. Steigā sakravājamies un cauri pilsētai garā karavānā aizbraucām stacijā un iekrāvāmies vagonos, katrā pa 36 cilvēki ar visām mantām. Ir stipri saspiesti un cits ar citu neapmierināti, bet tas jau pāries. Daudzi lauž no apstādījumiem zarus zaļumiem līgo svētkiem, pie vagoniem izkar sarkanbalti sarkanos karodziņus un tādi greznojušies gaidām izbraukšanu no Jēnas.
Sestdienas rītā, 23. jūnijā
Pulkstens vienos izbraucam uz rietumiem un baumo, ka uz Frankfurti pie Mainas [Frankfurt am Main]
20. jūnijā, turpat
Esam iekārtojušies atsevišķi kādas garāžas telpās septiņi puiši un jūtamies ļoti labi, jo sadabūjam arī gultas, krēslus un galdu. Bloku mājas, kur vairāki kopā guļ uz grīdām un visi cits citam uz varžacīm un kājām - latvieši nav raduši dzīvot komūnā. Par aizbraukšanu vēl nav zināms un gudrojam par Jēnu dienas sagaidīšanu šeit pat Jēnā. Šodien gājām uz Saales upi peldēties
tur, kur šalko Latvijas meži un vakaros klusi san plašie rudzu un kviešu lauki. Un, mani mīļie bērni, es ticu, ka drīz pienāks tā diena, kad savā dzimtā zemē jums varēšu stāstīt daudz, daudz par savām sāpju gaitām. Kalna galā krodziņā nodzērām katris pa krūzei alus un vakara krēslā atgriezāmies mājās.
Piektdien, 22. jūnijā
Paziņoja, ka ir iespējama aizbraukšana un tamdēļ nekur nevarēja iziet. Pēcpusdienā rīkojums izbraukšanai, ar auto aizvedīšot līdz stacijai un tad ar vilcienu, bet uz kurieni - īsti neviens nezin, bet ticam, ka
Pēc amerikāņu ienākšanas Possneckā, šā gada 15. aprīlī, mūsu ticība, ka tagad noticis pagrieziens visā šajā kara norisē, un ar daudz dažādiem minējumiem ceram, ka varbūt drīz atbrīvosies arī mūsu dzimtene Latvija un kā brīvi pilsoņi varēsim atgriezties dzimtenē pie savas tautas, pie savām ģimenēm. Jau sākot ar jūnija pirmajām dienām klīda baumas, ka šeit ienākšot
kurai nobraucam garām bez apstāšanās Apvidus paliek kalnaināks un mēs braucam pār plašām gravām starp mežiem apaugušiem kalniem. Apkārt vairāk tikai pļavas un ganāmpulki, melnraibie lopi aplokos, kādus neredzējām Saalfeldas apvidū. Laiks jauks un šeit pašu reizi siena laiks. Ļoti daudz pļavas jau nokoptas, bet daudzi pašu reizi strādā pļavās un ir arī vēl pļavas,
ar citiem Saalfeldas latviešiem dotos tālāk uz Jēnu. Uz katras mašīnas bija nacionālie karodziņi un palicēji vācieši mums māja ardievas, jo mēs nebraucām uz atgriešanos, bet uz visiem laikiem, un viņi paliek neziņā par savu likteni. Saalfeldā sapulcēšanās vietā jau daudz citi tautieši, un tur satieku arī jauno draugu Selgas Gunaru, kurš bijis agrāk gaisa aizsardzībniekos.
Otrdien, 19. jūnijā
Jēnā kazarmās iekārtojamies uz dzīvošanu, jo nekas noteikti nav zināms, kuru dienu brauksim tālāk. Varbūt, ka šeit palikšot visu nedēļu. Kazarma ļoti liela un šeit bēgli tūkstošos, un dažādu tautību, bet visvairāk baltieši - latvieši, leiši un igauņi. Visiem izsniedza kafiju, pusdienas un vakariņas no kopējas virtuves - maizi un aizdaru uz rokas katram.
