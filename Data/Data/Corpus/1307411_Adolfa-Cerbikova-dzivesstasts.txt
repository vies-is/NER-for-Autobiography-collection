salaboti, bet Pipcāns mani pasaucis malā skaidri pateica: rītu būs atkal jāremontē. Kaut ar uzmanīju, lai netiek pie uguns, bet viņš kaimiņu rotā ar kādu bija samainījis galīgi noplēstus zābakus, kuri pie kājas bija jāsien ar šņorēm. Vakarā uz mājām ejot (sādža no darba vietas bija kādus 2 – 3 km) man mīļā balstiņā pateica, ka es jau esot lāga puika un kara tiesai jau viņu nenodošot, jo mani jau pazīstot no Karlsbanas laikiem. Vēl pastāstīja kādus podus pēc tam vēl Karlsbadā gāzis, kamēr ar sardzi aizvests uz komandatūru un vagonā iekšā uz fronti, t.i. pie mums. Viņš man kā goda puikam un labam viņa draugam dodot padomu, lai viņu atstājot sādžā par vada kohu, t.i. pavāru, šito šeftīti viņš pildīšot uz goda un par viņu būšot tāds prieks kā katoļu mācītājam par atgrieztu grēcinieku. Tā arī izdarīju un tiešām tāda pavāra nebija nevienam vadam. Viņš diezgan labi sarunājās ar poļiem, nezinu vai krieviski vai poliski vai vāciski, nu latviski gan nē, un nu mums pie ikdienas uztura devas pieradās gan kartupeļi, gan kāposti, gan milti un zupas bija uz godu daudz labākas kā Tornas meža nometnē. Tā viņš pie mums „nokohoja” līdz krievi sāka traucēt mūsu radošo ierakumu būvi un tad vienā vakarā man paspieda roku un pateicās par visu labo, jo viņš aiziešot ciemos uz blakus sādžu un ja rītā neesot atpakaļ, lai ziņojot rotas komandierim, tikai to nesmuko vārdu par dezertēšanu lai nepieminot. Dievs dos tiksimies Latvijā! Bet Dievs nedeva un neesam tikušies ne Polijā, ne Latvijā. Varbūt tiksimies debesīs jeb ellē, bet ļauna prāta uz viņu neturu. Tas bij pārāk gudris [gudrs] cilvēks, lai būtu dumjš. Pēc tam iegājām Pomerānijā un tur dabūjām rakt bunkurus tiešā frontes tuvumā un vēlāk grāvjus pat tad, kad Fricis gulēja aizsegā gaidīdams, kad bedrīte būs gatava un krievi jau nāca virsū uz urrā. Tad nekādas apgādes ar uzturu mums nebij. Mukam tikai atpakaļ un apgādājamies no atstātām mājām ar to, kas tur palicis. Sāls vietā lietojām sarkano kālijsāli. Kartupeļi bija diezgan, tikai pusapsaluši. Aprīļa mēnesī iegājām bijušā poļu koridorī virzienā uz Dancigu. Laiks jau bija silts un govis
mūs traucēt, viņiem bija cīņas par Copotu un Dancigu. Bonzakā es paliku tāds kā puskontuzēts, jo varbūt no nervu stresa Dancigā un neilgas kontūzijas un no kalna uz leju nevarēju paiet, tā es gulēju bunkurā un mans ziņnesis Gorbunovs piegādāja man gan uzturu, gan ziņas, kas notiek bataljonā. Reiz manā bunkurā ienāca bataljona komandiera ziņnesis apvaicāties vai nevajadzētu ārstu un es biju ļoti priecīgi pārsteigts, ka ziņnesis bija mans Valkas arodskolas klases biedrs Muzikanta Jānis. Vēlāk viņš ik dienas ienāca pie manis parunāties. Arī vēlāk pēc kapitulācijas mēs bieži tikāmies un tad reiz viņš man jautāja: kas velns tiem krieviem par valodu, es katru trešo vārdu saprotu, bet satura nē! (Tie trešie vārdi bij par māti un jautrām meitenēm) Kādā naktī ātrās rotas patruļa bija saņēmusi gūstā divus krievu zaldātus, kuri ar plostu jeb laivu bija braukusi uz Bonzaku izlūkos. Bet tas nebūtu nekāds jaunums, ja viens no gūstā saņemtajiem nebūtu bijis gūstā ņēmēja tēvs. Dēls teicis, lai brauc atpakaļ pie krieviem, jo mūsu dienas ir skaitītas un drīz būs kapitulācija, bet dēls teicis: labāk pie mums gūstā kā atpakaļ pie krieviem. Tas otrais gūsteknis bijis krievs un arī tas atpakaļ nebraucis, jo, ja dabūšot zināt, ka viņi no gūsta atbrīvoti, kā likts nošaušot. Krievu izlūku otra laiva izbēgusi un ziņas būs skaidras. Bonzakā nodzīvojām vairāk nekā nedēļu un tad maija pirmajās naktīs mūs ar jūras prāmi pārcēla uz Hellas pussalu. Pussala ir apmēram 35 km gara šaura zemes strēmele, kur vietvietām platums ir tikai, lai blakus būtu dzelzceļam un šosejas vieta. Pussalas galā ir Hollas osta ar apakšzemes kazemātiem, bet pussalas sākumā apmēram 5 km bija frontes līnija stabila ar dzelzsbetona bunkuriem un aizmugurē 3 tālšāvēju stacionārie lielgabali. Dancigu bija krievi ieņēmuši, bet tālāk daudz ko necentās lauzties. Mūs novietoja netālu no pilsētas Hellas priežu mežā un bijām paredzēti par lielgabalu gaļu, jo otrā naktī mums būtu jāieņem pussalas pozīcijas un jānomaina friču bataljons. Par laimi
Zolbuhu es nenosviedu, jo tas man bija dokuments, ka esu [esmu] leģionārs. Man bija arī Latvijas pase un skolu izglītība, kā arī šofera apliecība, tā gan vāciešu izdota. Kad visi bija ieročus nodevuši, tad vienā dienā sāka pussalu tīrīt. Aizdzina visus, izņemot mūsu bataljonu, pēc bataljona dokumentiem, mēs skaitījāmies būvbataljons bez apbruņojuma – gandrīz vai „štrafņiki”. Kolonas astē mūs arī pievienoja gūstekņu baram, bet pie pirmās pieturas, tā bija pie bijušās frontes līnijas, mūs nodzina malā un tur mums bija jānodzīvo visa vakarpuse un nakts. Par to laiku esot dzīti friči bez kādām ierīcēm atmīnēt starplauku. Daudzi esot krituši, bet mīnas izņemtas. Mēs jau dzirdējām tikai sprādzienus. Kā vēlāk dzirdējām ievainotos krievi tomēr savākuši sanitārajās mašīnās un aizveduši, bet kur, kas to lai zin. Nākošajā dienā arī mūsu kolona sāka virzīties. Pussalas beigās redzēju pirmo krievu maršalu un ģenerāļus, kas noskatījās gūstekņu masu kustībā. Vēlāk pa ceļam man Egons stāstīja šādu gadījumu. Kad viņi gājuši ārā no pussalas ceļa malā stāvējusi augsti vācu virsnieki un ar noņemtām cepurēm pavadījuši gūstekņu kolonu. Pienācis viens krievu virsnieks vienam no vācu ģenerāļiem, norāvis ordeņus, nosviedis tos zemē, samīdījis tos kājām un uzčurājis tiem virsū. Mēs par to augsto krievu kultūru nebrīnījāmies, bet apbrīnojam to krieva pūsli un pūšļa izvada tapu, kas spēj pēc vajadzības un cilvēku masas priekšā pačurāt. Mūsu bataljonam bija viena trofeju smagā mašīna, ar kuru veda tos, kas nevarēja paiet, arī man vienu dienu iznāca vizināties. Vēlāk tā pat zēni man piepalīdzēja un soļoju tālāk. Paldies Dievam mūsu rotai nepiemetās caureja, bet visas ceļmalas bija pilnas ar tupošiem vāciešiem. Krievi nelikās ne zinis un friči iztupējušies stājās tikai kolonā kur pagadās. Kādā atpūtas vietā mēs apmetāmies kādas mājas drupās. Tur bija sadīguši jau diezgan krietni lieli rabarberi. Mani zēni tos noplūca un deva arī man. Pienāca viens krievu virsnieks un sāka nejēdzīgi mūs lamāt, ka mēs tēlojot badainos un ēdot zāli. Nevīžojot nokaut kādu govi, kuras te traucējot kustību. Kā izrādījās friči bija krievu sargiem lūguši
bāzīšana, bet ziņa jau bija priekšā uz stacijas perona bija vesels bars sievietes, gan vecas, gan jaunas. Visas reizē bļāva kā vārnas, bet saprast mēs maz ko varējām. Sauca gan uzvārdus, gan apdzīvotas vietas. Viens ko sapratām bija: kur jūs vedīs, un mūsu atbilde arī viņām bija skaidra: nezinām. Tas tirgus nemazinājās, bet palika vēl lielāks līdz sāka krēslot un vilciens gāja pāri Daugavai. Tad jau drīzi zinātāji ziņoja, ka braucam uz šķirotavu. Līdz ko vilciens apstājās, ap vagoniem kā melns aplipa sievietes un pa vidu arī daži vīrieši. Tika bļauts un prasīts lai atļauj atlaist vagonu durvis un ļauj parunāties un nodot maizi. Beigās ešalona komandants pūli apklusināja un apsolīja, ka vagona durvis atvērs un runāt atļaus, bet pie vagoniem neviena nelaidīs, lai produktus nododot caur sargiem, t.i. šķībaciem vai iemetot pa durvīm. Pie katrām durvīm nostādīja šķībaci cits ar suni, cits bez un durvis atvēra, mēs durvīs nedrīkstējām stāvēt. Tiešām jāapbrīno šo sievu pūļa vienotību un disciplīnu. Bez haosa tika visos vagonos iesviesta galvenais jau nu maize, bet bija arī pavalga. Mūsu vagonā ielidoja pat zaldātu blašķe – pudele ar ļergu. Kad produkti bija iesviesti, sākās runāšanās un šeit nebij [nebija] tāda šurum burum trokšņa kā Āgenskalnā. Dažs labs sarunājās ar paziņām, mūsu vagonā tā nebija, bet savus vārdus un adreses nodevām, protams, mutiski. Pēc kādas stundas ešalona priekšnieks pavēlēja pārtraukt sarunas un pilsoņiem un pilsonēm atstāt sliežu ceļu. Tas ar tika bez ierunām izpildīts. Naktī sāka sastāvu grūstīt un tas atstāja staciju. Domājam nu jau gan uz roģinu, bet nekā, ilgi un ātri nebrauca un atkal apstājās, bija tumšs un sliežu malā nebija apgaismojuma, bija jāgaida rīts un to sagaidījuši, konstatējām, ka esam Jaunmīlgrāvī. Visi izkāpām un mūs atkal apsēdināja. Apkārt lokā nostājās melnie šķībači ar suņiem un ēsalona priekšnieks klārēja, ka tā apsardzē esot mūsu apsargāšanai. Lai mēs arī uzmanoties esjot pa ielu, lai nemēģinot tuvoties trotuārim, jo mūsu fašistu formas izsaucot dziļu naidu un no logiem mums metīšot uz galvas visādas lietas un arī
gan viņš esot viesojies un nemaz toreiz ne par pelēko baronu, ne fašistu nesaucis. Tagad mūsu Pelšem piederīgie bija evakuējušies uz Vāciju un viņš palika viens kā pirksts. Pēc atbrīvošanās no Mīlgrāvja lāgera, viņš aizbrauca uz Kurzemi jeb Zemgali un vairs par viņu neko nezinu. Cipulis ielīda pa drāšu caurumu un iedams, faktiski līzdams gar barakas sienu atrada jau atlauztus dēļus, piebāza aiz krekla kartupeļus un atlīda pie mums. Tā nu amats bija rokā. Katru vakaru divi no mūsu četrinieka gāja pēc produkcijas. Pelšem bija maskošanās tērps platās bikses ar lencēm. Aiz tām varēja sabāzt vai spaini kartupeļu. Tas gan bija baigs risks, jo, ja uznāktu sanbata sardze, tad lode ribās. Viens no mums vaktēja vai nenāk sardze, otris[otrs]  zaga kartupeļus, tā ēdām mēs un ēda draugi, bet draugiem savas noliktavas neatklājām. Tas gāja kādas pāris nedēļas, tad poļu nacionālie partizāni vienā naktī braucot garām ar mašīnu bija nošāvuši sarkanarmieti sargtornī. Tas bij kā ar mietu skudru pūlī un nu gar visiem žogiem patrulēja sargi. Tikt pie mūsu kartupeļiem bija neiespējami un dažas dienas vēlāk mūs ievietoja „starptautiskajā” ৸৸ barakā. Bija čekas pārbaude un visus, kas dienējuši ৸৸ izolēja no pārējiem. Bez šaubām vācu lāgera vadība savējos nenodeva, bet sagādāja ৸৸ no latviešiem, leišiem, igauņiem, itāļiem, holandiešiem, spāņiem un arī bija daži vācieši. Krievu Vlasovcu gan nebij [nebija] neviena. Lielās garās barakas stūrī bija trako kamera, tas bija dzelžu vestēm kalts būris apmēram 5x5 m. Trakie bija droši vien domāti lai mūsu nervus galīgi sagrautu. Naktīs viņi bļāva un viens vācu žandarmērijas vahtmistris visu nakti dziedāja valsts un partijas himnu, uzvārds tam bij Hiršteins. Tas mums latviešiem bija liels draugs, jo lielā daļa no barakas mēs bijām latvieši, starp tiem viens pilnīgi bez kājām, trīs ar vienu kāju, vēl citi bez rokas. Vārdu sakot daudzi bija pilnīgi nespējīgi kropļi, bet tomēr bīstami, jo visiem vēl bija galvas. Uz pratināšanu veda katru nakti, tur jau nesita, tikai kā standarts bija jautājums, cik mūsējos nošāvi. Laikam jau sarkanā armija visus savus nošautos skaitīja, bet mēs pat savus kritušos neskaitījām un kurš
ieroči drīkstot palikt tikai instruktoriem un virsniekiem pistoles ar vienu aptveri un kareivjiem durklis. Nostādīja mūs ierindā un veda pārgājienā uz bunkuru ierakumu un tanku grāvju būri. Pēc divām dienām sasniedzam savu darba lauku, un sākam būvēt nevienam neieņemamus nocietinājumus, tikai šaubījāmies, vai to tanku grāvju nebūs par maz un visiem krievu tankiem nepietiks vietas kur iegāzties. Rakām gumiju stiepdami, bet tāpat janvāra beigās 1945.gadā kurmju pozīcija bija pabeigta un atkal soļojam uz jaunām pozīciju būvēm, vārdu sakot atpakaļ ar uzvaru. Nākošajās būvēs vēl gāja mierīgi, jo varēja dzirdēt tikai artilērijas dunoņu. Šeit mūsu bataljonam piesūtīja vēl kādus 10 kareivjus, kuri nāca no lazaretēm. Un tādu laimi manā vadā iedalīja manu Karlsbadas paziņu grenadieri Pipcānu. Viņš bija tik laimīgs un sataisījis tik smieklīgu un dumju ģīmi ziņoja: Seržanta kungs grenadieris Pipcāns ieradies jūsu rīcībā, dariet ar mani ko gribat, bet es negribu darīt neko. Tā arī bija viņš sasalušajā zemē iedūra lāpstu un kā lauza tā kāts nolauzts. Tur jau kārklu un alkšņu netrūka un tā viņš līdz darba beigām gatavoja kātu. Otrā dienā atkal uz ātrāko tika nolauzts kāts un atkal sākās kāta gatavošana. Rotas komandieris apstaigādams vadus, ievērojis, ka tas pats grenadieris tikai drāž kātus, vaicāja vai tev jāstrādā nemaz nav, ka tu tikai stiep gumiju. Viņš pielēcis kājās, ziņoja: ir jāstrādā leitnantkungs. Pajautājiet seržantam, kurš viņa vadā visvairāk nolauž lāpstām kātus. Leitnants noteica uz mani, lai es tiekot pats galā ar to idiotu, kas dzīvo uz citu zēnu rēķina. Man sanāca dusmas un radās ideja. Iedevu viņam lauzni un teicu, lai mēģina, varbūt tēraudu arī viņš pārlauzīs kā zosu sūdu. Tas nu viņam neizdevās, bet nākošajās dienās, pusdienās sildoties pie ugunskura bija centies sadedzināt zābaku zoles, tas nebija grūti, jo zolēs bija armijas zābakiem sistas naglas ar lielām naglām kā futbola bučiem ar nodilušiem korķiem. Zābaku rezervē nebija un kamēr kurpnieks sita jaunas zoles, viņš sādžas telpās gulēja salmos. Otrā rītā zābaki bija
dienās mūs lika mierā, arī ēst deva ne jau nu uzbarošanai. Tad sākās pratināšana. Domāju, ka būs mūsu dokumenti priekšā, bet droši vien visu, ko nometām uz brezentiem (izņemot pulksteņus) sadedzināja un cauri, bet varbūt, ka nē. Mani nopratināja čekas kapteinis, uz galda pie labās rokas stāvēja pistole, bet to lietot viņš negrasījās. Tulks bija kāds Latvijas krievs jeb Krievijas latvietis, jo runāja ar lielu akcentu. Es jau krievu valodu daudzmaz sapratu un, kad uz kapteiņa jautājumu: vai ārpus leģiona kādās citās vienībās neesu [neesmu] dienējis, es atbildēju, ka nekādās citās militārās vienībās neesu sastāvējis, bet viņš tulkoja, ka esot bijis žandarmērijā. Tā kā viņš stāvēja man blakus, saķēru to pie rīkles un sakliedzu nemelo. Kapteinis nobļāvās lai izbeidzam un smaidīdams pajautāja vai es saprotot krievu valodu, atbildēju, ka očeņ ploho, bet, ja sola ēst vai sola nošaut to atjēdzu. Vēl uzdeva dažus jautājumus un atlaida. Pēc kādām nedēļām mūs nostādīja ierindā un paziņoja, ka mūs ieskaita sarkanā armijā un mūs vedīs uz kazarmām. Pēc pirmās pratināšanas no mūsu bataljona diezgan daudzi bija pazuduši, cik nezinu, bet no mana vada bijām visi. No Egona vada četri un no Teodora vada trīs. Viena daļa bija iekrituši ar to, ka nolieguši, ka karojuši pret sarkano armiju, bet dienējuši šucmaņos un ar to jau arī pietika. Pirms nostādīšanas gājiena kolonā mūs pabaroja un pa ceļam arī ēdināja no lauku virtuves, kas bija automašīnā. Gala mērķi sasniedzām otrā dienā, un tas bija Graudiences kazarmas. Pie vārtiem mūsu pavadoņi čekisti mūs pēc sarakstiem pēc skaita nodeva kazarmju virsniekam, kurš nebij [nebija] čekas formā – tātad armijai. Mūsus novietoja pa telpām vecās poļu kazarmju ēkās. Instruktorus novietoja atsevišķā telpā un virsniekus citā atsevišķā telpā. Nākošās dienās es saslimu atkal ar to pašu kāju vājumu un temperatūru. Veselos dīdīja ierindas mācībā ar koka palkām iesietām šnorēs – tās bij domātas šautenes. Dīdīja pašu virsnieki latviešu valodā krievu poļitruku vadībā. Tā pienāca Jāņu diena un manu kāzu atceres 3.gadadiena. Mana vada bijušais pavārs Gorbonovs tagad bija bataljona pavārs. Tas mūsu instruktoriem no katla lēja vienu kausu pa virsu – tur kaut cik tauki, otru no apakšas – tur biezumi. Jāņa dienai kaut kur bija dabūjis lielu pudeli odekolona, to atšķaidījām ar ūdeni
nošaut govis. Tad to gaļu katliņos drusku novārījuši un tā ēdot pie kārtīgas „durhgangas” arī tikuši. Mums „zāles ēdājiem” tādas vainas nepiemetās. Pēc 4 jeb 5 dienām mēs nonācām Doiče Oilavā – vai tieši tā šo lāgeri sauca nezinu, bet apmēram. Mūsu būvbataljonu aiz drātēm [drātīm] nelika un arī ēst nedeva. Klīdām pa apkārtni un kaut ko pa apkārtnes mājām salasījām – kādu saknīti un kartupelīti. Dažam bija arī pussmirdoša govs gaļa. Drošības dēļ pa ceļam bija arī salasītas ozola mizas un zari. Vakarā taisoties gulēt, kādā pakalnē, kur lejā tecēja upīte, un tur bija puslīdz dzerams ūdens. Uz kailas zemes bija vēsa gulēšana, bet laime, ka mūsu puiši nebija no pilsētas lokomotīvju depo atnesuši stikla vati. Arī es tik smalku un gurkstošu vati nebiju redzējis un to nezināju, ka to lieto siltuma izolācijai. Tie, kas uz šādas glaunas vates bija gulējuši, otrā dienā visi tupēja upītē un skalojās. Vēl trakāk gāja tiem, kas ar šādu vati bija slaucījuši dibenu. Nodzīvojām pie šīs drātīm tērptās nometnes dažas dienas un tad viena gaišmataina un simpātiska seržantiņa un otra šķībacaina glupa ģīmja īpašnieka sarkanarmieša pavadībā uzsākām gājienu nezināmā virzienā. Seržantiņš gāja kolonas malā un sarunājās ar tiem, kas prata krievu valodu, bet šķībacs ar šautenei uzspraustu durkli dzina visu bataljonu apmēram 500 karotājus. Ejot cauri kādam ciemam no mājas izstreipuļoja viena bakurētaina sarkanarmiete un piestreipuļojusi pie mūsu kolonas malējiem zēniem krita ar nagiem sejā un spļāva sejā. Mūsu pavadonis seržantiņš viņai ievilka pa pakaļu ar automāta laidni un viņa aizķenķerēja atpakaļ. Kad bijām pagājuši kādu gabalu, viņa bija izskrējusi uz ceļa un ar automātu pēra mūsu kolonā. Atstatums bija diezgan liels, bet tomēr vienam zēnam sašāva vienu kāju mīkstumā, bet otrai bija kauls pušu. No mājas bija izskrējuši citi sarkanarmieši un to bābu novāca no ceļa. Mēs zēniņam abām kājām uzlikām žņaugus un mūsu seržants bija noskaidrojis, ka medpunkts jeb kā viņš teica sanbats esot nākošā ciemā un tā mēs zēniņu nesām līdz sanbatam apmēram 1 – 2 km. Tas bija jauns zēniņš
prātā latvietis Timšāns no Rīgas, kur viņš strādājis par maiznieku. Vēlāk pēc slimnīcas bijām kopā un viņš bija ziķer puika. Sanitāri feldšeri un ārsti bija visi vācieši un tur bija arī vācu disciplīna un kārtība. Galvenais ārsts bija pulkvedis, bijušais Berlīnes medicīnas profesors. Ārsti bija augstas klases, bet medikamentu nekādu. Feldšers man kļuva liels draugs, jo noskaidrojās, ka viņš karojis pie bānhop Umerbah – tas ir pie Umernieku dzelzceļa stacijas. Viņš arī man izgādāja dažas tabletes sirds darbības uzlabošanai, deva arī kampara kristālu, ko dzēru ar ūdeni. Galvenās ārstēšanas tabletes bija kaļķis, tātad ārstēja ar pašiedvesmu. Ja nebūtu šī friču feldšerīša, nezin vai es izturētu, jo ar Karlsbanas tola ēšanu un tīfa izslimošanu, sirsniņa bija stingri novājinājusies. Pēc izrakstīšanas no slimnīcas atgriezāmies vecajās kazarmās, bet tur visi tie, kas bija jaunāki par 23.gadā dzimušajiem, bija aizkomandēti uz strojbatu Igaunijas Narvā, arī Egons ar Teodoru. Ar Egonu sarakstījos, kad atnācu mājās, bet viņš bij Narvā kopā ar manas sievas brālēnu. Sarakstījāmies arī, kad viņš bija demobilizēts kā seržants, bet tagad sarkanās armijas (tātad divu armiju seržants). Toreiz viņš dzīvoja un strādāja Liepājā pie zvejas večiem un bija jau kļuvis par Egonu Gūtmani – Līvu, bet, kad pārcēlās ar dzīvi uz Rīgu, tad jau vairāk bija Līvs kā Gūtmanis. Tagad jau Egons atdusās dzimtenes smiltājā. Par Teodoru neko nezinu. Cipuļu Raimonds pēc kara viesojās pie manis „Kļavupītēs” un uzdāvināja man divas gāzlampas. Strādājot Rīgā labā robā, kur viegli tikt pie „speršanas”. Sākās auksts laiks un mēs strādājām pie ēku remontiem, lai tās ieziemotu. Apmēram novembrī mūsu bataljona paliekas pārsūtīja uz Tornas gūstekņu nometni. Tur nu sākās īstā elle. Mūs, kas bijām izslimojuši tīfu nozīmēja pie tīfa slimnieku apkopšanas. Apkopšana faktiski bija mirušo nešana un gāšana kopējā kapā, vairākās kārtās ar hlorkaļķi pa starpām „iesālot”. Pie katras tīfa barakas bija liela koka kaste ar vāku. Rītos mums bija jāpārbauda kastes un cik nu kastēs bija, tik bija ar sanitārām nestuvēm jāiznes aiz nometnes vārtiem un jāiegāž kopējā bedrē. Kad visas kastes bija iznestas, tad bedrē jāapber svaigie līķi ar hlorkaļķi un mazu kārtu sasalušas zemes. Par to mēs gūstekņu devai kā piedevu dabūjām katliņu sarkanarmiešu kašu. Vienā dienā mani aizveda uz nometnes morgu un tur ārsti
dzeramo ūdeni. Ešalons sāka kustēties un uz vagonu platformām vietas ieņēma šķībaci ar suņiem. Pa ceļam kaut kur atkabināja lietuviešu vagonu, bet mēs ar igauņiem turpinājām ceļu. Otrās dienas vakarā mums atvēra vagona durvis un iedeva maizi un spaini ūdens. Tas arī bija viss, vairāk ne ūdeni, ne maizi nedeva. Mēs jau nerrojāmies, ka nedod tādēļ, lai nesaķēzītu to jauko silīti. Trešās dienas naktī ešalonam uzbruka poļu nacionālie partizāni. Tie bija nolaiduši vienu šķībaci. Vēlāk dabūjām dzirdēt, ka ešalonus apšauda tamdēļ, lai no poļiem neaizved uz plašo dzimteni lopus un fabriku iekārtas, laikam bija pārliecinājušies, ka tā manta ir fašistu paliekas un sastāvs virzījās tālāk. Mēs gan nejutām vai šķībaci kaut šāvienu izlaida. Droši vien partizāni lokomotīves vadītājam pajautāja, ko ešalonā ved. Kaut katru vakaru ar āmuriem pārbaudīja vagona sānus un grīdu, tomēr kādam jau atradās kāds nazītis un sienās radās maziņi caurumiņi pa kuriem novērojām kur mūs ved. Bijām jau visi pārliecināti, ka vedīs uz plašo, bet, kad virziens gāja uz Rīgas pusi, sākām šaubīties vai nu tiešām mūs vedīs caur Rīgu. Ceturtās dienas rītā mums atvēra durvis un pavēlēja izkāpt. Liels bija mūsu pārsteigums, ka nevarējām nostāvēt kājās, jo trīs sutkas bez ēšanas un dzeršanas saspiestā gaisā nav joka lieta. Kad daudz maz atspirgām, sākām vērot, kur esam, bet mūsu Pelše uzreiz pateica, ka esam Jelgavā, no pilsētas bija tikai drupu kaudze. Tagad mūsu dzeramo ķopsi pielēja ar ūdeni un katrā vagonā iedeva 4 – 5 kukuļus maizes. Ūdeni momentā izdzērām un atnesa vēl, bet kaut arī zibens ātrumā sadalījām maizi, jo kukuli bija sagriezti mikroskopiskos gabaliņos, iznāca katram kumoss. Durvis tika aizvērtas un braucām tālāk. Nu sākās zīmīšu rakstīšana un tās tika bāztas ārā pa vagona šķirbām. Arī mūsu Cipulim un Jurītim atradās ī papīrs, ī zīmuls, kur viņi to noslēpa? Tagad es to zinu jau sen iešuvuši aiz frenču oderēm un bikšu vīlēs. Mēs klausījām Jurīša padomam un uz klaja lauka zīmītes nebāzām. Kad sākās Rīgas jeb precīzāk Pārdaugavas priekšpilsēta, tad arī mēs izsviedām pa zīmītei. Ešalons apstājās Āgenskalna stacijā un nostāvēja līdz tumsai. Tur arī notika zīmīšu
bez sāls sūkājām, jo saēdams tas nebija: es, Egons, Teodors un Laborēvics. Vot ir teiciens ko pliks nevalkā un badains neēd. Ap aprīļa vidu mūsu baltiešu nodaļā bija neliels klubiņš un tajā kāds poļitruks mūs apgaismoja cik jauka dzīve, kas mums dzimtenē, ja mēs neko nebūsim nogrēkojušies. Pēc tam Jurīts, t.i. Jurjāns palūdza, lai atļaujot viņam uzspēlēt uz klavierēm. Virsleitnants atļāva, tikai pieteica, lai nedzied un nespēlē pretvalstiskas dzīsmas, bet kur gan viens krievu ute var zināt, kas ir pretvalstisks kas nē, tomēr himnu jau nu nespēlējām. Atceros kā pirmo klavieru pavadījumā dziedājām Pūt, vējiņi, tad vēl trīs vītušas rozes un noslēdzām ar zilo lakatiņu. Nu jauki dziedāja visi, kas mācēja. Virsleitnants beigās atzina, ka dziesmas esot krasivajas no skušnajas. Pēc tam vienā dienā pienāca rīkojums saposties pārgājienam. Nostājāmies ierindā un virsleitnants novēlēja laimīgu ceļu uz rodinu. Izgājām pa nometnes vārtiem un mūs sagaidīja šķībacaino bars ar vilku suņiem. Visi bijām šokēti, bet pie krieviem nekas nav neiespējams. Ierindā sāka runāt, ka mūs taču sūtīs uz dzimteni, es pateicu neteica vis, solīja vest uz rodinu un tur arī aizvedīs. Šķībači izdzirdējuši rodinu nokliedzās malčok ņe slova. Apsardzes priekšnieks bija čekas virsleitnants, bet ne šķībacis. Aizveda mūs līdz dzelzceļa stacijai. Lika nodot visas metāla lietas un pulksteņus. Kur gan tie pulksteņi un gredzeni lai ceļās, ka jau no Hellas viņi tiek ņemti. Tomēr bija zēni, kas iznesa gan pulksteņus, gan gredzenus. Zinu, ka viens no mūsu rotas pulksteni iznesa iestrādātu zābaka papēdī. Gredzenus daudzi norija, bet kā tālāk gāja nezinu. Mūsu piecniekam nebija nekā ko rīt, ne citur nobāzt. Visus nosēdināja rindā gar ešalona malu. Vagons bija bez šaubām lopenieks, notīti ar dzeloņdrātīm, bet vagonu apakšā dzelzs pīķi ar galiem kādus 20 cm no gulšņu virsas. Mēs sākām strīdēties vieni saka, ka sliežu virsas, citi no gulšņu. Jurīts saka, ko strīdoties, ejot izmērīt. Kad nu visi bija kārtīgi iztaustīti, tad bija komanda pa vagoniem. Katrā vagonā bija jākāpj no 30 līdz 40 cilvēkiem. Vagonā bija silīte priekš lielām un mazām vajadzībām un arī ūdens ķopsis ar
pie mūsu bataljona piekomandēts no vācu gaisa izpalīgiem. Par pārnešanas laiku pastāstīja, ka vecāki viņam evakuējušies uz Vāciju, bet līdz karam dzīvojis Liepājā Lazdu ielā, bet numuru esu [esmu] aizmirsis. Lūdza lai aptaujājoties Liepājā par viņa likteni. Varbūt kāds no mums to izdarīja Ešnē. Nākošajā atpūtas vietā saņēmām lūgumu no bataljona komandiera lai mēs noārdam visas atšķirības zīmes un nāvesgalvas no cepurēm. Tad arī noārdījām no frenču krāgas stūriem ৸৸ spogulīšus un dienesta pakāpes spogulīti, tā arī noārdījām nāves galvas un noņēmām uzplečus. Grūtākais bija mums instruktoriem noārdīt sudraboto apšuvi gar krāgas kantēm. Kā sapratām mūsu ৸৸ formas bija tai bābai uzkurinājušas naida lēkmi. Nakti pavadījām uz klaja lauka bez kādas apsardzes, jo pat šķībacis bija apgūlies. Otrā rītā turpinājām ceļu un, kad apstājāmies kādā pilsētiņā, vietējās sievietes nāca pie mums runāties un dabūjām dzirdēt briesmu lietas par sarkanarmiešu izdarītajām laupīšanām un izvarošanām. Aiz pilsētiņas bija ar drātīm nožogotas barakas, tur mūs ieveda un nodeva komandantam. Bija interesanti. Ne mūs ar skaitu nodeva seržantam ne viņš mūs ar skaitu nodeva komandantam, tātad viņiem jau bija skaidrs, ka mums svešā malā pilnās vācu formās nav kur mukt. Uz laukuma mūs nostādīja ierindā un, ka diviem bija jāiet pie zemē noklātas teltenes un jānoliek visi savi dokumenti un pulksteņi. Pēc tam divi sarkanarmieši pārbaudīja visas kabatas un, ja ko slēptu atrada, tad ar kulaku pa purnu. Šeit dabūju atdot visus savus dokumentus, t.i. karavīra grāmatiņu – Zolbuhu, Latvijas pasi un abas skolu beigšanas apliecības. Labi, ka kopā ar uzplečiem un citām dienesta pakāpes zīmēm sadedzināju Karlsbadas bildes, jo nebūtu patīkami, ja tās apbrīnotu krievi. Pēc pārbaudes sadalījāmies pa barakām un pirmo reizi. Saņēmām ūdeņainu zupu, bet tā ļoti garšoja. No Hellas līdz šai nometnei (kā to sauca – tā arī neuzzināju) pa ceļam dažreiz iedeva maizi, bet pārējo gādājām paši, gan pārdodot segas un citas mantiņas. Es pārdevu pulksteni, apzeltītu portcigāru, ko paņēmu Copotā no izdemolētā juvelieru veikala. Jau Hellas pussalā man atņēma akordeonu, bet tas seržantiņš bija godīgs, man iedeva pretī paciņu mahorkas un buhanku hļebas. Kad nu bijā aptīrīti un ieēduši, varējām likties uz grīdas un atpūsties. Nākošajās
un iznāca balta zupa, kas ne nu smirdēja, ne smaržoja, bet nelabi gan palika un tā piekozdami pusjēlas un sāļas maizes kumosu nosvinējām Jāņus un manu kāzu atceri. Sāku arī es iet uz apmācībām un pa vakariem gatavojam dziesmas koncertam. Mūs apmācīja kāds virsnieks bijušais dziedāšanas skolotājs, kurš vēlāk pēc nākošās pratināšanas nozuda, bet koncertu tomēr nodziedājām. Arī mani atkal pratināja kāds čekas leitnantiņš, tas gan neturēja pistoli uz galda, bet kratīja dzelzs stienīti gar degunu un draudēja, ja melosi, tad dabūsi. Nemeloju un nedabūju. Man atkal palika sliktāk ar veselību un nolēmu atmest smēķēšanu un par mahorku iemainīt cukuru. Ar to arī sākās manas veselības pasliktināšanās. Mūsu feldšers jau teica, ka tādas pārslēgšanās krīt uz nerviem un cauri bija. Kā pa murgiem atceros, ka mani ar mašīnu aizveda uz gūstekņu lazareti, kas bija iekārtota Graudiences cietoksnī. Vairāk neko nezinu, biju nogulējis nesamaņā apmēram nedēļu. Kad sāku ko just, tad neko neatcerējos, pilnīgi nebija nekādas atmiņas, kas es esu [esmu] bijis un kas ir noticis. Apkārt bija daudz lāviņas ar gulošiem večiem. Dažam mute pusvērta un mušas staigā pa muti, bet man viss vienaldzīgs. Nezinu cik ilgi tādā stāvoklī biju, bet tad sāku  kaut ko atcerēties. Pirmais atcerējos savu māti un tēvu un mūsu māju „Kļavupītēs”. Tad savu sievu Valkā un pakāpeniski viss kļuva skaidrs. Izrādījās, ka esmu izslimojis tīfu. No blakus palātas pie manis nāca kāds latviešu leģionārs vācu melnajā tankistu formā. Viņš jau labu laiku iepriekš bija izslimojis tīfu un tagad palīdzēja sanitāriem un spekulēja ar ko vien var iedomāties. Tas bija Cipulis no Ogres, vārds domāju bija Raimonds. Mūsu palātā vēl bija viens latvietis Riekstiņš, bet tas vēl gulēja nesamaņā un ilgu laiku, kad jau bijām izrakstīti no slimnīcas, viņam bija garīgi traucējumi. Skatījos viņā un atcerējos, ka viņš bija Šnitko Teodora vadā un pārgājienā no Hellas uz Doiče Eilavu nesa pa plecu pļaujmašīnu asināmo tecielu [tecilu]. Teodors ne citi puiši nevarēja viņu pierunāt, lai nemokās, bet viņš bij noņēmies to vest uz māju saimniecībai. Nolēmām ar Teodoru un naktī, kamēr viņš bija aizmidzis, aiznesām tecilu pie mana vada krūmos. Otrā rītā raudājis un teicis, ja zinātu, kurš nozadzis to nosistu. Tā tad jau tad viņš vai nu bija ķerts vai bezkaunīgi mantkārīgs. Vēl mūsu palātā pēc nesamaņas bija pamodies un ne savā
pārliecināties Rēzeknē. Kapteinis nobļāva malčats un bija jādzer tālāk. Mani mūsu barakas sargi čekisti esot pēc pusnakts ienesuši barakā un nosvieduši uz grīdas. Kur es biju, ko ar mani darīja, es pat saviem četrinieka draugiem nestāstīju un arī pārnācis mājās neko par to nerunāju, bet pēdējos, t.i. Gorbačova gados to ģimenē un draugos esu [esmu] stāstījis. Tā Tornas šlāgerī bija mana pēdējā pratināšana. Katru nedēļu reizi mūs dzina uz pirti, kas bija turpat lāgera iekšienē, bet sargi ar automātiem gāja gar abām pusēm. No barakas ejot uz atejas vietu sargs ar automātu pavadīja. Ēst deva tā, lai tikai dzīvību izvelk. Mūsu četriniekam mazliet laimējās. Es uzdevos par elektriķi, kaut gan no elektrotehnikas mācībā man uz arodskolas diploma bija trijnieks un elektrība bija tumša lieta, kas gaiši spīd, bet staigājot pa visu lāgeri sarga pavadībā, tomēr kaut ko kaut kāposta lapu vai sarga mahorkas končiku varēja dabūt. Uztaisīju kontrollampu un tik meklēju, kur strāva ir kur nav. Jurjāna Eižens strādāja veļas mazgātuvē, tā dabūjām jaunu tīru veļu. Cipulis ielīda visādās šeptēs sarga pavadībā un caur sargiem rāvās ar spekulāciju. Pelše bija kā tulks pie antifašistu grupas, kuri izveda aģitāciju gūstekņu vidū. Tie antifašisti bija vācieši, kas vai nu ticēja vai izlikās, ka tic komunisma gaišākai nākotnei. Pelše uzkopa arī viņu telpas un par to šad tad dabūja kādu maizes riku vai cigareti. Pēdējā laikā pirtī bija baigi vienam uz otru raudzīties. Ribas un bļodas kauli izspiedušies un astes kauls kā īsa astīte, kā es teicu mūs tikai izstādīt anatomijas kabinetā, bet kājas jau vēl kaut kā valcījām. Sevišķi izkaltis un vairs paiet nespēja trakais vahtmistris Hiršteins. To uz mūsu gādību un atbildību vienīgo no trako būra vedām, t.i. nesām uz pirti. Viņš bija tik viegliņš, ka viens pats viņu varēju uz rokām panest. Pa ceļam mēs nesēji mainījāmies, pirtī nomazgājām un nesām atpakaļ. Par to viņš visu nakti neļāva mums gulēt un visu laiku slavēja letiše kamerāde labo sirdi un dziedāja par mums aizlūgdams Dieva dziesmas. Traks gan viņš nebija, bet laikam jau kaut ko lielu komunistiem bija nodarījis, jā glābiņu meklēja trako būrī. Tad marta beigās pie mums ieradās
Baltijas lietu komisija un visus latviešus leģionārus un četrus igauņus uzreiz pārcēla uz vienu brīvu baraku, bet bija arī daži, domāju, kādi seši septiņi lietuvieši, tos vēl komisija pratināja un tad tikai pievienoja mums. Recepte viņu komisijai bija tāda: ja esi iesaukts leģionā pēc pirmā marta 1943.gadā, tad esi mobilizētais un nevainīgs kā jērs, ja pirms, tad jāizdibina vai bijis frontē vai aizmugurē. Ja frontē, tad jāpārbauda, kur, ja aizmugurē aizdomīgs. Šitā mūsus sašķiroja, bet visus kopā ielādēja mašīnās (jo kājām gājēji mēs vairs nebijām) un aizveda uz Padomju Savienības pilsoņu nometni Volovu. Tur bija gan baltieši, gan ukraiņi, krievi, šķībaci, kalnieši un daž ne dažādi narodi. Jau otrā rītā Cipulis bija izšurījis nometni, jo šeit visi baltieši bija atsevišķi no Vlasovciem un mēs varējām brīvi staigāt pa savu teritoriju, tikai piekodināja, lai nebēgot, jo tad tāpat noķeršot. Interesanti kamdēļ tad mums jābēg. Divi vlasovcu virsnieki bija pa kanalizācijas vadu aizgājuši līdz ietekai upē, pārpeldējuši pāri un tūdaļ saķerti. Viņus vadāja arī pa baltiešu nodalījumu un rādīja kādi izskatījušies visi, kas mēģinās bēgt. Viņi bija šausmīgi sasisti. Cipulis ap pusdienlaiku ieveda pie manis kā pats teica: iepazīties ar kaimiņu Jurjānu Rūdolfu. Tiešām tas bija mans Annas pagasta kaimiņš no „Upesgribažām”. Tagad nu mūs atkal nopratināja, bet ļoti kulturāli un pateica: ārpus dzimtenes jums smagu nodarījumu nav, jo Rīgā jūs atzīs, ka arī tur uz vietas neko neesat nodarījuši, tad maija svētkos būsiet mājās, bet tam jau mēs vairs neticējām, jo nu jau gadu skandināja: ti latiš, togda skoro damoj! Šos vārdus mēs nosaucām par skučnoje tango jeb starij vaļs. Ēdiens bija kaut cik ciešams un tā kā mēs visi pieci dalījāmies un katru dienu viens no mums virtuvē mizoja kartupeļus, tad mazliet izsalkumu remdējām. 4.aprīlī svinējām manu dzimšanas dienu. Cipulis kaut kur bija dabūjis rupjus kviešu vai rudzu miltus un pievārījuši palielu bļodu ar it kā biezputru. Visi pieci ēdām un lielījām un no visiem gūsta lāgeru laikiem man paliek prātā šī biezputra, Graudienes odekolona ūdens un pie Doiče Oilavas lāgera noķertais kurmis, ko cepām uz veca bleķa gabala un sadalījuši četrās daļās
praktikanti norādīja uz diviem uz galda noliktiem līķiem, kuriem vienam bija jāatgriež vēders, otram krūšu kurvis. Ārsts strādāja ar masku, bet man bija tā smaka jāpacieš bez maskas. Gumijas cimdus gan iedeva arī man. Nevaru pateikt kāda jušana man bija, kad bija jāgriež cilvēka ķermenis, lai ārsts pēc tam izķidātu iekšas. Toreiz es neko nejēdzu, pat no cūkas sadalīšanas. Pēc loriņu apskates visu salika iekšās atpakaļ un man bija ar drāti jāaizšuj un tad ar otru parņiku uz nestuvēm jāaiznes uz bedri. Dabūju kukuli maizes un kašu, bet kādas divas naktis nevarēju gulēt. Vēlāk jau pieradām, bet tad arī izbeidzās līķu nešana, jo visi bija nomiruši un daži arī palikuši dzīvi un tīfa barakas aiznaglotas. Ēst šlāgerī tikpat kā nedeva. Dienā ¼ kukuli maizes, ½ litru ūdeņainas biešu zupas bez gaļas un ūdeni dzer cik gribi. Ja kaut ko norīkoja darīt, tad arī kaut ko nospērām. Blakus mūsu lāgeram bija sardzes mītnes un sarkanarmijas sanbads. Vienreiz mūs ar Jurjāna Eiženu (Tas bija komponista Jurjānu Andreja mazdēls ar to arī pēc kara satikāmies, jo viņš strādāja Rīgā optikas darbnīcās) un Cipuli norīkoja konvoja pavadībā sakopt sanbata pagalmu. Mums mute palika vaļā, kas tur bija jāsakopj. Ārstes, sanitāres un māsiņas savas asiņainās „šleifes” bija tikai izmetušas pa logiem. Starp šleifēm bija arī visādas lupatas un papīri, tie visi bija jāsadedzina. Par to mums atļāva ēst ēdiena paliekas, ko baroja cūkām. Cūkām ēdiens stāvēja silē, bet mums tas bija šausmīgi garšīgs. Viena pavecāka sieviete, nezinu vai ārste, vai māsiņa mūs pieveda pie garas dēļu barakas, kur iekšā bija papīra maisos vācu armijas kaltētie kartupeļi šķēlītēs. Atļāva ņemt vienu maisu un sabāzt aiz krekliem un biksēm cik var, bet maisā nest nedrīkstot. Laime, ka mūsu divi pavadoņi bija lāga krieviņi un neko mums neaizliedza, ne ēst cūku ēdienu, ne zagt kartupeļus. Tā kartupeļu baraka bija pie mūsu sētas, kas atdala lāgeri no sarkanarmiešu sanbata. Drāšu sēta bija tikai vienu kārtu un pietiekoši reta un vienā vietā bija viena drāts pušu. Tad nu mums visiem trim radās ideja ielīst caur sētu atlauzt dēli un ielīst pie maisiem. Naktī gājām izlūkos visi trīs un vēl savā blicē pieņēmām Pelši (kas bija mūsu lielā Pelšes dēls, kurš no Jaunmīlgrāvja lāgera aizgāja ciemos pie onkuļa un ar kaunu tika izraidīts no mājām, jo ar fašistiem viņi nerunājot. Bet pie brāļa Kurzemē
gan frontes karavīrs var zināt vai viņš ir nošāvis 100 vai nevienu. Nav jau ienaidnieks nostādīts ierindā nošaušanai, bet viņš jau arī šauj. Grieza un muļļāja visādus jautājumus, bet tā kā es tiešām nekur ārpus leģiona nebiju maisījies, man nebija ko noliegt. Pateicu pakāpi seržants karojis kājniekos pirmās līnijās komandējis nodaļu un vadu un tas bija viss, bet par frontes lietām viņus maz interesēja, varbūt tomēr no pirmā lāgera dokumentos bija mana karavīra grāmatiņa. Gribēju tikai piesiet vai pirms mobilizācijas neesu [neesmu] bijis šucmaņos vai policijā un sevišķi griezās ap S.D. vienībām – tā bija Arāja banda, kas karoja ar mierīgiem krievu vecīšiem un vecenītēm. Tad vienā naktī pēc pratināšanas izveda laukā un iesēdināja automašīnas kuzovā, kur jau bija divi latviešu leģionāri un 4 sargkareivji čekisti ar automātiem. Nobļāvās nesarunāties un pa nometnes vārtiem ārā. Nezinu cik tālu mūs paveda, bet ne ko tālu. Ieveda tādās kā meža karjerās lika izkāpt un nostāties mašīnas prožektoru gaismā. Priekšā nostājās pratinātājs un četri čekisti. Pratinātājs noprasīja runājiet žandarmi, ko jūs esat nodarījuši padomju valstij, ja nē šeit paliksiet uz mūžu. Es neapjēdzu neko man likās, ka man mati sacēlās uz augšu, nekādas bailes nejutu, bet šausmīgu trulumu un nekādu domu. Viens no mums trijiem (mēs viens otru nepazinām) saprata un runāja ļoti labi krieviski nobļāvās: šaujiet suņi, ja jums ir patika slepkavot, bet es neko neesmu nodarījis ne krieviem, nedz citām tautām. Atskanēja automātu kārta, bet mēs visi palikām kājās stāvot, šauts bija pāri galvām. Pratinātājs, pakāpe bija kapteinis, vēlreiz nobļāvās: runājiet fašisti un saņēma atbildi: Streļaij suka. Atkal automātu kārta un atkal pāri galvai. Kapteinis deva pavēli pārtraukt sēsties mašīnā un veda atpakaļ. Neveda šlāgerī, bet sanbata nodaļā, kur acīm redzot bija čekistu komandieris. Ieveda vienā tukšā barakas galā un lika katram izdzert katliņu spirta, cik izdzērām, nezinu, atceros tikai to, ka mums pateica, ja kaut vārdu stāstīsim kas noticis šonakt, tad no meža vairs neatgriezīsimies. Tas, kas runāja krieviski pateica: mēs protam mutes turēt, to jūs pārbaudījāt, par mani varat
iepriekšējā naktī uz maiņu pozīcijās bija nosūtīti 15. divīzijas pūtēju orķestra vads un tie ar visiem instrumentiem esot aizgājuši pie krieviem un tur nospēlējuši maršu un aicinājuši mūsējos ciemā. Vai tā bija, to es nezinu, bet fakts ir tāds, ka mūs uz fronti nesūtīja. Naktī no 8. uz 9.maiju bataljona bunkurā noklausījās ziņu, ka Vācija ir bez ierunām kapitulējusi. Tūdaļ rīta krēslā visi virsnieki un instruktori no mūsu bataljona devās uz Hellas ostu, lai brauktu uz Zviedriju. Nezinu vai tad īstenībā es biju vienīgais seržants, kas nebrauca, bet man paziņoja, ka man jāpaliek par bataljona vecāko. Tā nu es dažas stundas, kamēr visi braucēji atgriezās atpakaļ, biju bataljona komandieris. Par to laiku es paspēju tikai no bataljona noliktavas ar puišu starpniecību atvākt pudiņa pulveri un tagad, kad varēja droši kurt uguni, vārījām saldo ēdienu veļas vanniņā. Domāju, kad būs izvārīts, tad iešu meklēt Egonu un Teodoru, jo tie bija apmetināti ar saviem vadiem labu gabalu no mūsu apmešanās vietas. To nepaspēju izdarīt, jo atgriezās visi jūras braucēji, jo visi kuģi ar vācu kareivjiem atstājuši ostu. Kas gan letiņam ļaus ar kuģi braukt. Un labi, ka neļāva, jo krievi vienu daļu nogremdējuši un otru atgriezuši „curiki”. Tagad nu mūsu kara dēkas bija beigušās. Bija visiem jānodod ieroči. Tā kā mums bija tikai pistoles, tad es savu kopā ar melno ķiveri (ievainošanas zīmi) un otrās šķiras dzelzs krustu, kurš man bija piešķirts laikam par sekmīgu bēgšanu no Tornas līdz Hellai, iesviedu atejas bedrē ar apņēmību nekad ieroci rokā neņemt, ne ar labu, ne ļaunu. Zolbuhs man bija tīrs, jo, kad bija jādod zvērests pie Neveles un Novosokoļņikiem, es biju starplaukā pozīcijā, kur maiņu varēja izdarīt tikai naktī un tā man nebij ieraksta par zvēresta nodošanu, ne arī ietetovētas asins grupas padusē. Nebija arī pēdējā ieraksta par seržanta pakāpi un dzelzs krustu. Ieraksts pēdējais bija paaugstinājums kaprāļa pakāpē ar vada seržanta tiesībām, vārdu sakot, tīri papīri, nē, piemirsu, bija ierakstīts arī ievainojums un to nozīme „melnā ķivere”.
un cūkas sastopamas bieži, nokaut – faktiski nošaut jau paspējām un gurnus izgriezt, bet vārīt savos karavīru katliņos lielāko tiesu paspējām tikai pa naktīm. Visdullāk bija ar maizi, miltiem un ūdeni. Maizi retās reizēs mums pieveda, bet milti bija, tad jaucam ar ūdeni un cepam „biskvītus”. Akās bija sasviesti beigti lopi un lopu zarnas. Mājās plītes [plītis] un krāsnis izlauztas, logi izsisti un pēļu spalvu pilnas istabas. Tā savas mājas atstāja tie, kas rīkojās pēc Fīrera pavēles, bet bija jau arī mājas, kas bija neizpostītas. Tā cīnoties ar ēst gādāšanu un mukšanu no krieviem pie grāvju rakšanas maz tikām. Vienā tādā mukšanas laikā kādā dūņainā pļavā man blakus dziļi ieurbies dūņās sprāga artilērijas šāviens. Cik ilgi biju gulējis nezinu, bet pamodos ar dūņām apbērts un galva šausmīgi dzinkstēja un neko nedzirdēju. Mani puiši bija aizlaidušies, domādami, ka es beigts, viņus panācu pēc dažām stundām, kad kādā uzkalnītē raka atkal nocietinājumus. Biju kurls un ar ļoti sāpošu galvu, bet ievainojuma nebija nekur. Atkal Dieva pirksts, jo lādiņi krita dūņās un šķembas palika dūņu dibenā. Nesaprotama lieta, ka mana sieva bija pēc kara saņēmusi ziņu, ka kritis Polijā. Arī mans Annas un Gulbenes skolas draugs, kas dzīvo Amerikā bija saņēmis tādu pašu ziņu. Kā tas varēja notikt, nezinu, jo mana vada zēni satika mani dzīvu, varbūt, ka blakus vadiem kāds to ziņu palaida. Tā tā mukšana un rakšana turpinājās. Piemukam pie kurort pilsētas Copotas tās pievārtē rakām bedrītes, jo poziciju nespējam izrakt, krievi nāca uzbrukumā. Bēgām pilsētā, bet priekšā žandarms ar bleķi uz krūtīm bļauj „curik!” Ko mēs tur curik krievus ar lāpstām sitīsim vai, ja jau pašu friči laižās ar visiem ieročiem. Mēs ar Egonu bijām bišķīt atpakaļ palikuši un pat tagad nezinu kā tas gadījās, ka mēs pilnīgi reizē no savām pistolēm izšāvām uz žandarmu un, kurš trāpījām, bet varbūt abi, bet beigts viņš bija. Dulls Fricis, viņš domā, ja kas arī latviešiem tādas bailes un respekts no viņa bleķiem. Man tā bija otra kauja ar žandarmiem, pirmā bija atkāpšanās kaujās no Opočkas. Tagad sākās mukšana gar jūras malu līdz zvejnieku ciemam „Bonzakai”.
Pa ceļam redzējām pakārtus zaldātus ar uzrakstu uz dēlīša pie krūtīm: „Esu [esmu] dezertieris un dzimtenes nodevējs”. Bij arī citādi uzraksti un pakārtie bez uzrakstiem. Labu dūšu mums tas netaisīja. Visa jūrmala bija pilna ar vaļējiem nepiesietiem zirgu un raibu govju tūkstošiem. Artilērijas apšaudē ievainotie lopi bija bīstamāki par krieviem. Sasniedzam Bonzaku, bet tad nāca pavēle atstāt lāpstas un apmetnes sardzi un doties uz Dancigu kuģu izlādēšanai. Līdz ko iegājām pilsētā, sākās angļu aviācijas uzlidojums. Iemukām kādā pagrabā. Danciga ir veca pilsēta ar ļoti bieziem akmens mūriem, bet bombardēšanas laikā viss drebēja un sienas ļodzījās. Mūsu rotas vada komandierim nervi neizturēja un tas ielīda pagraba šahtā vai krāsnī nezinu, bet pēc uzlidojuma dabūjām viņu vilkt aiz kājām ārā labi, ka nebija noslāpis. Mums laimējās, ka mūsu pagraba durvis nebija aizbrukušas, bet visa pilsēta 40 – 50 minūšu laikā bija pataisīta par drupu kaudzi. Pār drupām skrēja un rāpoja ievainotie. Vienā laukumā, kur iela nebija vēl pilnīgi aizbērta skrēja viena sieviete ar spaini galvā, aizķērās kāja aiz akmeņa [akmens] un viņa nogāzās un spainis aizripoja, ķēra atkal spaini, bet tad visus no mūsu puišiem viņu satvēra un teica, ka uzlidojuma vairs nav, bet viņa to neapjēdza, jo bija zaudējusi prātu. Pa drupām sāka rosīties glābšanas vienības un karavīri atrakt pagrabus un pārsiet ievainotos. Pie kādas mājas drupām es ieraudzīju saknupušu latviešu leģionāru, kurus varēja sazīmēt pēc latviešu vairodziņiem uz piedurknes. Pacēlu viņa galvu uz augšu un pazinu savu Annas pagasta zēnu, tas bija Līnis, bet kurš no brāļiem Līņiem nezinu. Viņam automāta lode bija izgājusi cauri ķiverei un iestrēgusi starp sviedru stīpu un ķiveri. Viņš bija kontuzēts. Paņēmām viņu un aiznesām uz tuvējo pārsiešanas punktu. Līdz vakaram izrāpāmies no drupu kaudzēm un pa nakti atgriezāmies atpakaļ Bonzakā, jo kuģi bombardēšanas laikā vai nu bija izbraukuši no ostas vai nogremdēti, mums tas neinteresēja. Bonzakā nākošās dienās cēlam sev bunkurus, kur dzīvot, jo apkārtne tika pārpludināta un krievi netaisījās
ierauga mani un
raudādama skrien man pretī un sauc: vai Dieviņ, savā mūžā es saņemu lielāko
dāvanu. Tad tik es iedomājos, ka ir 15.augusts un manai mammītei dzimšanas
diena. Visas ēkas bija nodedzinātas, jo „Kļavupīšu” mājas bija tieši starplaukā
starp krievu un vāciešu pirmo līniju pozīcijām un šeit fronte noturējusies uz
vietas trīs nedēļas. Vecīši dzīvoja bunkurā, kuram vienā galā bija paši, otrā
gotiņa un dažas vistas. Uzturam pamatā bija kartupeļi un piens. Otrā rītā, t.i.
16.augustā gāju šķūtes kārtā (tēva vietā) uz Papardes staciju mežmateriālus
kraut vagonos. Tur satikos ar Annas pamatskolas biedru Ievednieku Otto, kurš
arī tikko bija iznācis no meža. Iekraušanas darbu vadītājs no Gulbenes
Feldmanis sarunāja mūs abus ikdienas akorda darbos un arī norunājām, ka es
sadabūšu brigādi darbu veikšanai un nokārtošu dokumentāciju un skaitīšos kā
brigadieris, kas strādā līdzi brigādei, bet par dokumentu noformēšanu saņemšu
5% no brigādes izpeļņas plus sava daļa par iekrautiem materiāliem. Visu iekrauto
kubatūru dalījām uz galviņām. Pirmās nedēļas strādājām divatā ar Onču (tā
saucām Ievednieku). Abi novārguši un vāji, bet bij jāstrādā. Par darbu vēl pie
algas deva audumus un pārtikas kartiņas, tās bija liela lieta tos pusbada
laikos. Vēlāk no Valmieras atgriezās arī sieva un tad pa svētdienām un vēliem
vakariem uzcēlām vecīšu bunkura galā savu bunkuru, jo nāca auksti laiki. Arī
sieva strādāja Papardes stacijā pie malkas iekraušanas. Līdz stacijai bija
jābrien pa sniegu, vilku pavadībā 5 km rītā un vakarā atpakaļ. Vēlāk manā
brigādē strādāja vēl no Annas pagasta Lietapurs R., Skunstiņš E., Mālkalnietis
J., Kavacis J., Miliņš A., Purītis J. un no Kalnienas Rikveilis J., Rikveilis
A., Rikveilis B. un Lesiņš E., no Alūksnes divi brāļi Kurras un no Gulbenes Rikveilis
V. Divu gadu laikā mēs uzlādējām visus kara laikā un pēc kara gados sakrājušos
materiālus no Stāmerienas, Kalnienas, Papardes un Umernieku stacijām. 1948.gada
decembra sākumā mūsu manšafti likvidēja, jo uz Gulbeni darbā mēs nepārcēlāmies.
1947.gada rudenī „Kļavupītēs” jau bija uzcelta kūtiņa un dzīvojamā māja ar
virtuvi un divām istabām, tikai ar grīdu, griestiem un blankojumu, trešā istaba
bija vēl bez grīdas. Arī logi un durvis vēl nebija kārtībā, bet 1947./1948.gada
ziemā jau bijām zem jumta. Tas viss tika pabeigts un veikts tikai ar visas
ģimenes darbu, ejot vēl pie kaimiņiem strādāt par produktiem. Bija vēl
un arī vārītu ūdeni. Tādas pasaciņas no komunistiem bija dzirdētas diezgan, bet viņi idioti neapjēdza, ka no mājām mežā mēs nemuksim nav jau roģina un mēs neesam nekādi bandīti kam jābēg. sākām gājienu uz Jaunmīlgrāvja lāģeri. Gājām cauri bijušajai superfosfāta rūpnīcai un visu māju logos tiešām meta mums uz galvām ne jau akmeņus, bet strādnieki savas pusdienu maizītes. Šķībači draudēja ar automātiem, bet priekšnieks uzbļāva, lai liek mieru. Pienācām pie lāgera vārtiem, atkal mūs nosēdināja un tad pēc skaita visus nodeva lāgera priekšniecībai. Lāģera skates laukumā mūs visus atkal nostādīja ierindā un mūs uzrunāja pats republikas čekas priekšnieks ģenerālis Eglītis. Viņš apsveica mūs ar ierašanos savā dzimtenē un solīja visus nevainīgos leģionārus drīz atlaist mājās (atkal skumjais tango), bet par grēkiem būšot jāatbild pēc to lieluma. Mēs sākām smieties, jo nu jau gadu „skoro” braucam uz mājām. Ģenerālis noņēma cepuri un teica: es atbildu ar savu sirmo galvu, ka runāju taisnību. Pēc tam viņš apjautājās vai mums nav sūdzību par konvoju, kas mūs veda no Volavas. Sākās bļaustīšanās un tā kā mums visi virsnieki bija jau sen atšķirti no mums, tad viens no bataljona apsauca mūs un lūdza klusēt un tad viņš pastāstīja, ka visas šīs piecas dienas un naktis mums tikpat kā nedeva ne ēst, ne dzert. Viņš neticēja, ka tā esot bijis, tad visi sākām kliegt, ka tā bija. Viņš pateica, ka mums pienākusies sarkanarmijas uztura deva uz piecām sutkām, ieskaitot arī mahorku. Viņš apsolīja, ka tūdaļ likšot konvoju arestēt, bet kas to lai zin. Mūs sadalīja pa barakām un gājām uz ēdnīcu pēc ilga laika paēst, un cik garšīga bija balandu zupa ar zivju galvām. Otrā rītā ierindas priekšā nostājās latviešu čekists un pēc ilgiem laikiem dzirdējām virsnieku runājam latviešu valodā. Tas jau ļoti radīja pacēlumu. Prasīja pieteikties speciālistus, bet iepriekš jau bijā dzirdējuši, ka speciālistus uz mājām laidīs pēdējos, tamdēļ nepieteicos. Nespeciālistus nosūtīja vienu daļu uz komjaunatnes celtniecību, otru no liellaivām izlādēt dolomīta akmeņus vestus no Kalnciema akmeņu lauztuvēm. Ar tik vāju spēciņu kāds bij man nekāds
Man šķiet ka lielākā daļa mūsu latviešu kuri cīnijas gan leģionā gan Sarkanajā armijā, skaidri zinājām ka ne nu Hitlers ne Staļins mums brīvu Latviju nedos, jo tie abi ir par vienu kārti metami. Mēs cīnijāmies lai mūsu piederīgie netiktu nosūtīti ne uz koncentrācijas nometnēm ne uz Sibiriju. Dezertieru un to ģimeņu likteņi bija abām pusēm vienādi. Tagad rodās visādi varoņi, bet vis īstākie varoņi atdusās dažādās zemēs. Visu dzīvo pienākums ir atcerēties un godināt savus varoņus un tas nav jādara ne 16.martā ne 23.februārī, bet visiem kopīgi 8. jeb 9.maijā. Sarkanarmiešiem tie ir uzvaras, mums leģionāriem kapitulācijas svētki. Svētki visiem tiem karavīriem kas palika dzīvi un piemiņas diena tiem kas nepārnāca. 11.novembris ir Lāčplēša diena un t;a ir svinama kā latvijas atbrīvošanas diena Atcerēsmies viņus tas ir mūsu svēts pienākums Adolfs Čerbikovs Alūksnes raj Annas pagasts
ceļu pārvaldē
nostrādātajiem 28 gadiem netiku saņēmis nevienu rājienu nedz kādu citu sodu.
Pateicības rakstus, goda rakstus un naudas prēmijas bieži. Saņēmu divas reizes
pat komunistiskā darba trieciennieka nozīmi. Kad un kā nu es būtu „komunistiski
triecies” nezinu, bet 15.CRBP bija jābūt darba disciplīnai, ja nē, tad pa
„stigu”. Visu laiku biju arī arodbiedrības valdes loceklis. Bieži iznāca lēkt
acīs priekšniecībai, sevišķi partijas sekretāriem pie prēmiju sadales, jo daži
punkti parasti pa virsu tika doti tiem darba vadītāju iecirkņiem, kuros vairāk
bija „pareizo” cilvēku. Prēmijas piešķīra katru ceturksni un tās bija no 250
līdz 300 rubļu uz darba iecirkni un tās sadalīja iecirkņu strādniekiem pēc
darbu vadītāju ieskatiem. Darbu vadītājiem un meistariem bija atsevišķas
prēmijas. Priekšnieka Voiča Viļa laikā reiz partijas un administrācijas
sanāksmē jau bija faktiski sadalītas prēmijas un mums arodbiedrībā parasti tikai
pacelt rokas par un parakstīt dokumentu. Pirmā vieta un Rbļ.250 piešķirta Tiro
Johana iecirknim un otrā vieta ar goda rakstu apbalvots Prinduļa Jāņa
iecirknis. Kad prasīja arodbiedrības piekrišanu, es piecēlos un kautrīgi teicu,
ka es jau no tās politikas neko nesaprotu, bet man liekas kaut kā nesaprotami,
ka Rbļ. 250 tiek augstāk novērtēti kā valsts pasniegtais goda raksts. Voičs
griezās pie partijas sekretāra Laura, lai viņš izsaka savas domas un abi
nosprieda, ka laikam gan man esot taisnība un tā Johanam tika goda raksts, bet
Jānim Rbļ. 250. Tā pat jau nekādi godīgie arī nebijām un visādi „numuri” jau
tika taisīti, tikai bija jāievēro Voiča noteikumi: dzert jūs drīkstat tikai
ievērojiet cik daudz, kur, kad un ar ko. Ceļu daļas sarīkojumos iedzērām kopā
ar visiem priekšniekiem un pēc sarīkojuma visi tika izvadāti pa mājām, tas ir
tie, kas dzīvoja ārpus pilsētas. Ja kādam no darbiniekiem bija radušās kādas
dzīves grūtības, slimība jeb ģimenē kādas bēdas, priekšniecība bija ļoti
atsaucīga. Paldies Dievam man visus divdesmit astoņus gadus nevajadzēja
izlietot nevienu „zilo lapu”, tas ir slimības lapu. Iekams atnācu no
filtrācijas lāgera, tikai vienreiz esu slimojis darba vietās un tad pat bez
slimības lapas. Tas bija, kad strādāju kultūras nodaļā kā Annas tautas nama
vadītājs. 1952.gada 27.novembrī bļitkojot uz Indzera ezera ielūzu ledū un
kārtīgi sasalu
līdz mani Vēcina Eduards ar Blumbergu ar zirgu atveda līdz "Kļavupītēm". No ezera izsitos pats saviem spēķiem, bet par to īso laiciņu visa dzīve pārskrēja prātā ka kino lentā. Seviškis "cīņas spars" radās iedomājoties savu mazo trīs gadus veco dēliņu Didzīti. Aizvests mājās vienā rāvienā izdzēru 1/2 litrīgo 56° degvīna "mākonīša" pudeli, bet  "švunkas" nekādas. Otrā dienā gāju darbā im nekādas vainas, bet 1953.g maijā ejot uz rentgenu atklājās labās plaušas augšdaļas apēnojums. Tiku nozīmēts uz plaušu gāzēšanu, toreiz bija tāda ārstēšanas metode. Kultūras nodaļas vadītāja Struņikova (kura bija krievijas latviete) man ieteica ņemt atvaļinājumu un ik dienas dzert ceļmallapu sulu 3 karotes dienā. Tās lietoju un pēc pāris mēnešiem apēnojums bija iekapsulējies un no dispansera uzskaites pēc gada mani noņēma. Ceļu daļā nekādas slimošanas nedz citas nebūšanas nebija jāpārdzīvo. Nopelnīju normāli, strādāju normāli, arī ģimenē viss gāja normāli. Par šo laiku abi dēli beidza skolas un strādāja valsts darbā, apprecējās un ir pašiem savas ģimenes. Viens dzīvo un strādā Rūjiena, otrs strādā Alūksnes meliorācijā un dzīvo "Kolbergi". Ne dzīves ne darba vietas viņi nav mainījuši līdz šim brīdim t.i. 1997.gadam. Pa šo laiku nomira mani vecāki, tēvs 71 gadu vecumā un māte 90 gadu vecumā tā pat ir nomiruši arī manas sievas vecāki. Annas pagastā dzīvoja un ceļa daļā strādāja arī Biberis Alfreds, Līdacis Otto, Indzeris Adolfs, Ančs Juris un neilgi arī Valnags Pēteris, Liepiņš Arnis, Saveljevs Al - dris un Riekstiņš. Līdacis Otto bija remontstrādnieks vīrs jau gadus, kurš vienmēr mīlēja iedzert, bet darbā bija pamatīgs un arī uz visādām būšanām un nebūšanām nebija jākūda. Kopā tikām strādājuši pie tiltu būvem. Vienreiz mēs ar Ēriku rakām grāvis pie "Kalnciema" mājām. Ottis(tā mēs vi;nu saucām) aizbrauca mums garām uz veikalu. Pēc laika viņš brauca atpakaļ nosēdās pie mums uz grāvs malas, izvilka no kabatas pusstopu un saka: 
Īdzersim
 puikas eku šeku es tū polšu nū Ērikas(veikalnieces) paņemu un tava rieķina, man jau viņa uz porada nadūtu! Nu ko darīt Ērika visiem večiem dod šnabi uz mana vārda. bez šaubām es ērikai samaksāju un vēlāk Ottis arī man samaksāja. reiz Ottim bija misējies pārāk ieraut un kā pats teicis Prinduļu Jānim: eku šeku Joni itei meiļo tavu zemīte mani to īmeileise ka nalaiž augšā. Ko darīt, Jānis stutējis šo uz motocikla un pavēlējis stingri turēties vedis uz mājām. Aizbraukuši
laimīgi izlietot ceļu visā platumā t.i. no vienas grāvi uz otru grāvs malu. Pie mājas durvīm, nost kāpjot, uz aizmuguri ar biksēm aizķēries aiz valsts numura zīmes un bikses pamatīgi stakles vietā pārplēsis. Minnīte (viņa sieva) sākusi lamāties, tad Ottis teicis: "Minnīt esi nu prīcīga ka itei "bunte" vēl ir vasala, a bikses jau var jaunas nūpierkt, a` kur tu jaunu "bunti" nūpierksti. Minnīte bija laba un humoru saprotoša sieva, viņa iedzērušam Ottim neko daudz pretī neteica. Viņš mums stāstija: Tei muna pirmo sīva beja eista rogana, bet par itū maitisku es navaru taikt nevīna ļauna vorda, ja viņa sok roukt es nūbļaunās ai d...t šterva un mīrs mojās! Tad kad Otti pavadījām pensijā, kā parasti pasniedzām ziedus, priekšnieks "nobīdīja" sirsnīgu runu un nedaudz arī ierāvām no spēkūdeņa pudelēm. Otrā rītā Ottis grib uztaisīt pateicības 
rautu
 tieši saviem darba biedriem. Auto pieturā Anna muižā viņš ierodās ar lielu somu, izspurušu kailu galvu un basām kājām. Atbraucis pie mums darbā, toreiz mēs drupinājām akmeņus pie Pallāna autopieturas, savu gājienu viņš atstāstīja tā. Itei maštene tei koduktūra man soka, voi onkulīt ko tad tu tik agrā reitā un tik bezkaunīgi pīdzieries. ES viņai soku mani vakar vadīja pensijā. Šei soka voi dīviņ, visu moužu 
nūstrodois
 un i zobaku nāsi nūpelnijis. Es viņai soku tis nei kas ka man kojas plikas, abet konna un kule ir pilla.(Kannā bija aliņš un somā polši un zakuska). Kā atbrauca pie mums tā uz drupinātāja katra stūra nostādīja pa polšam, bet Voičs jau viņu labi pazina un zināja ka otrā dienā Ottis noteikti "uzstāsies." Pirms vēl bijām sākuši noprovēt piebrauca Voičs un smiedamies un novākdams visus četrus polšus teica: Otto šos dārgmetālus es paņemšu savā glabāšanā un vakarā pēc darba tos saņemsi. Tagad iedzerat aliņu, uzkožat sieriņu un pie darba, bet Otto vari ēniņā atpūsties līdz darba beigām, to nokārtojis aizbrauca uz Annas pusi, bet drupinātāja mašinists, ūdeni liedams motora radiatorā, redzēja ka priekšnieks Pullāna eglēs ienes Otta "dārgmetālus un pēc tam aizbrauc. Otis visu dienu Pullana eglēs plēsa sūnas un meklēja polšus kamēr tur pat aizmidzis. Vakarā pēc darba priekšnieks polšus atveda un pēc to izdzeršanas aizveda Otti līdz mājām. Pēc aiziešanas pensijā
Vīksnu Otto un
Kalēju Gastonu, kasiere bija mana sieva Čerbikova Alise, uzskaitvede Paudere
Hilda. Sviesta meistaru Zilgmi aizkomandēja uz „Zeltalejas” pienotavu viņa
vietā nāca Zviedris Laimons. Pārējie strādnieki nemainījās, vēlāk nāca klāt
Jurjāne Zinaida, Jurjāns Rūdolfs, Gaile Milda. 1952.gadā aizgāju no darba un
sāku strādāt Annas ciema tautas namā kā vadītājs, kur nostrādāju līdz 1956.gada
oktobrim. Pa šo laiku piedalījos visos esošos pašdarbības kolektīvos. Darbu iesākot
darbojās tikai dramatiskais kolektīvs. Kad pārnācu no lāgera Annā dramatisko
kolektīvu vadīja skolotājs Arājs Jānis, pēc tam Bormanis Eduards, arī
skolotājs. Starp Arāja un Bormaņa darbības laiku divas lugas sagatavoja arī
pienotavas grāmatvedis Vīksna Otto. Ar 1953.gadu Annas ciema dramatiskā
kolektīva vadītājs un divus gadus arī Alūksnes rajona virsrežisors bija
Jaunzems Oskars. Manā darbošanās laikā es nodibināju kori, vīru vokālo
ansambli, sieviešu vokālo ansambli, diriģente Annas skolas mācību daļas
vadītāja skolotāja Jaunzeme Elza, pūtēju orķestri, vadītājs Icaks Arnolds,
jaukto instrumentu orķestri, vadītājs Šķipsna Ernests, deju kolektīvu, vadītāja
Sīmane Tince. Kopā ar Šķipsnu Ernestu vadījām režiju arī L/a „Sauleskalns” dramatiskajā
kolektīvā. Drāmas kolektīvs un jauktais koris visu laiku starp labākajiem
rajona kolektīviem. Kad atstāju kluba vadītāja posteni, jo priekš vīrieša 40
rubļi bija ļoti maza aldziņa, tomēr dramatiskajā kolektīvā un jauktajā korī
darbojos līdz to pastāvēšanai. Vēl astoņdesmito gadu beigās un deviņdesmito
gadu sākumā spēlēju 8 gadus Annas lauku kapelā, vadītājs Kitlis Alfs. Alūksnes
kultūras nodaļas vadītājas bija Struņikova un Miščenko. Annas ciema
priekšsēdētāji bija Lībietis Jānis, Janers Andrejs, Ozoliņš Edmunds un Elsters
Rihards. Sekretāres Čerbikova Alise, Ozoliņš Edmunds un Skunstiņa Johanna.
Pašdarbība nekad nevar normāli darboties, ja to neatbalsta un līdzi nedarbojas
skolas un toreiz arī kolhoza vadība. Manā laikā skolai, kolhozam, tautas namam
un bibliotēkas sadarbība bija ļoti cieša un laba. Skolas direktori bija Brakšs
Akots, Tribiss Staņislavs, Kuzņecova Vera, Buša, Grūbe Skaidrīte un Kozilāns
Aldonis. Bibliotekāres Lepika Klaudija un Dunce Ārija. „Umaras” kolhoza vadītāji
Elstiņš Tālivaldis, Žīgurs Roberts un Pundiņš Māris.. Visi šie vadošie
darbinieki ņēma tiešu līdzdalību un darbojās tautas nama pašdarbības
kolektīvos. Jauktais koris piedalījās arī 1955.gada Dziesmu svētkos. Ar visiem
pašdarbības pulciņiem
Tagad atgriezies no Sibirijas viņš strādāja saucamajā melnajā būvbrigādē. Tā ir tāda celtnieku brigāde kas uz līguma pamata saņem un izpilda darbus. Nodokļus viņi nemaksā un līdz ar to pensiju nesaņemtu. Tā brigāde likvidējās un es pierunāju Edgaru nākt pie manis strādāt. Reiz braucot uz Alūksni ar mazo bānīti, tas bija stipri pārpildīts. Viena meitenīte piedāvāja Edgaram sēdvietu. Edgars pieklājīgi atteica: Sēdi vien meitenīt es jau esu diezgan izsēdējies, Sibirijā 15 gadus un Alūksnē 10 sutkas. Tās 10 sutkas viņš nopelnijās pie Kantorkroga veikala, ka viņš vēl strādāja melnajā brigādē. Toreiz veikalam pieveda petroleju ar cisternu un to pārsūknēja veikalam mucās. Brigāde bijusi "manāmi iereibusi" un sākusi apcelt šoferi, tas palaidis strūklu uz brigādes veču pusi, bet šie nav vis bēguši, bet pārtvēruši sļūteni un noskalojuši šoferi. Izsaukta milicija un citi visādi attaisnojušies, bet Edgar tik plātījies ka viņš nepadevies krieviem kas gāzuši virsū ar kaķušu, vai lai es padodos vienam sūda šoferim. Tā viņš nopelnīja 10 sutkas. Mūsu patruļdienesta autobusā bieži brauca mums līdzi ceļu satiksmes drošības inžiniere Freimane Valda. Viņa pārbaudīja ceļa zīmju izvietojumu un ceļu vispārējo stāvokli. Viņa bija ļoti akurāta sieviete un inžiniere. Mēs ar viņu sadzīvojām ļoti labi, tikai viņa necieta dzeršanu darba laikā.Ar mūsu brigādi viņai nekas tāds nebija gadījies. Reiz mēs ar Ēriku norunājām pārbaudīt vai Valda aizdos naudu šņabja pirkšanai. Es izgudroju ka man nauda aizmirsusies mājās, bet mums ar Ēriku jānokauj mana cūka un bez šnabja tā lieta neiet. Valda arī man naudu iedod un es veikalā šnabi nopērku. Pusdienu pārtraukumā es velku polšu ārā un pie pusdienmaizes piedāvāju visiem; mēs bijām 3, Valda ceturtā. Viņa bija tik satraukta ka es viņu piemānījis, bet sirdīga nemaz nebija. Pie pusdienām nodzērām to pudeli un strādājām tālāk, es tikai Valdai atgādināju, tagad kaut tu gribējusi tu priekšniekam mūs nevari sūdzēt, jo šņabi maksāji tu, tā tad tu vainīga. Viņa atcirta it kā es kādu būtu sūdzējusi. Tas gan bija taisnība, viņa pati audzināja cik mācēja, bet "stukačos" nebija. Sešdesmito gadu sākumā mūsu brigāde rakām grāvis Bejas pagasta "Matisenē"
Manas pārdomas par mūsu valsts nodevēju domām par leģionāriem un piemiņas dienu 16.martu Par leģionāriem un 16. martu Esu [esmu] mobilizēts leģionārā 1943.g. 22.oktobrī. Apmācībās biju Vaiņodē, Januma Pulkā t.i. 33.pulka 1.bataljona 1.rotā. Uz fronti izbraucām 9.dec. 1943.g. Kaujās piedalījos pie Novo-Sokoļņikiem, Belobelnas - Starajas Rusas purvos no kurienes, ar ielenkto Januma pulka II bataljonu, instruktoru rotas sastāvā ar kaujām atkāpāmies līdz Novorževai. Februāra pēdējās dienās 1944.g. ieņēmām pozicijas pie Veļikajas upes, blakus 19 divizijai. Kaujas notika nepārtraukti, sevišķi 4. un 10. martā un no 14 līdz 20.martam. Mūsu 15.divizijai aizmugurē bija "Čortaje gore" sādza un Baznīcas kalns, kurš gāja gan krievu gan mūsu rokās, pie šī kalna bija iesauktā "nāves ieleja"kura bija piesēta ar abu karojošo pušu Kritušajiem. Mani ievainoja aprīļa sākumā un no hospitāļa Kauņā frontē atgriezos Pie 
Opočkas
 1944.g. maijā. Jūlijā ar kaujām atkāpāmies uz Latvijas robežu un jūlija vidu pie Malnavas mani atkal ievainoja. Ārstējos Čehoslovākijā Karlsbadē un 1944. g. no oktobra sākuma līdz 1945.g. 8.maijam rakām grāvis Polijā un P
omerānijā
. Kapitulēju 1945.g. 8.maijā Hellas pussalā pie Dancigas. Izgāju filtrāciju un tēva mājās atgriezos 1946.g. 15.augustā. Čekā pārciest tika daudz, bet ar frontes pārdzīvoto tas bija sīkums. Leģionāri par fašistiem netika atzīti un tikai par to ka esi mobilizēts latviešu leģionā un cīnijies frontē pret sarkano armiju, neviens uz Sibiriju netika nosūtīts. Čekai viss bija smalki zināms un mums pie pratināšanas nevienam nejautāja, vai esi šāvis ebrejus, jo viņi jau zināja ka līdz 1943.g tādu vairs Latvijā nebija. Tagad jautājums: Kamdēļ tieši 16.marts ir karavīru atceres diena. Vai Volhovā, Staraja Rusas purvos, pie Opočkas, Kurzemes frontē bija mazāk kauju un kritušo? Kas to ir izskaitļojis. Arī Veļikajas frontē kaujas gāja visu marta mēnesi, bet kamdēļ tieši 16.marts. Varbūt tamdēļ ka ap to laiku krita pulkvedis Veiss, tas jau gan uz nebēdu triecis savus zēnus krist varoņa nāvē, ne tā kā mūsu Janums, kuram lielākā vērtība bija viņa karavīru dzīvības.
ziemās jāizcērt meža normas „Sikšņu” mežos. Bija smags laiks, bet viss veicās, jo bija prieks, ka nav vairs kara un jāšauj cits, lai nenošauj pašu, kā arī izbeigtas bija lāgeru mokas. Tomēr par īstu cilvēku jau no valdības puses leģionārus neskaitīja. Mēs paši Annas pagasta sarkanarmieši un leģionāri bijām tādi paši draugi kā pirmskara skolas gados, jo frontes ceļus izgājuši vīri zināja un bija izjutuši uz savas ādas, ka mēs visi esam bijuši tikai lielgabalu gaļa priekš tam, lai valdītu pār mums sveša vara. Arī Annas pagasta vadība man bijusi draudzīga visus šos gadus. 1948.gada decembrī mana sieva, kas toreiz strādāja Annas pienotavā, aizgāja dekrēta atvaļinājumā un es iegāju viņas vietā kā pienotavas laborants. No šeftes es ne velna nesapratu, bet sviesta meistars bija arī bijušais leģionārs no Alūksnes Zilgme Alfreds, un tas mani īsā laikā ievadīja darba sliedēs, jo viņš pats bija ar vidējo piensaimniecības izglītību. Piensaimnieku valdes priekšsēdētājs Ziediņš Jūlijs, grāmatvede Berga Valija, rēķinvede Ore Eiženija (vēlākā Samlaja), kurinātājs Blūmītis Arturs, piena pieņēmēja Duļevska Austra, strādnieces Sedleniece Daila, Stilve Ruta un strādnieks Mālkalns Roldis, naktssargs Rudzītis Voldemārs. 1949.gada izsūtījumā aizveda Eiženiju Ori-Samlaju. 1949.gada jūlijā Piensaimnieku sabiedrības likvidēja un pienotavu pārņēma Valmieras sviesta rūpniecības trests un mani decembra mēnesī nosūtīja uz piensaimniecības tehnikuma kursiem Liepājā. Tur mani divu mēnešu laikā „izskoloja” par piensaimnieku. Kursus beidzu kā absolūts teicamnieks, tikai tamdēļ, ka politmācībā, ko pasniedza partizānu varoņa Sudmaļa sieva Marija, es tiešām atbildēju uz teicami un viņa kā jau pirmā eksaminētāja nosauca pa visu telpu, kur vēl bija pieci galdiņi ar atsevišķiem eksaminētājiem par piensaimnieku līniju, absolūts teicamnieks. Ko tad pārējiem bij ko nesaprast. Pārspīlētā nozīmē varu sacīt, ka man deva tik „smagus” jautājumus, ko nevarēja neatbildēt gandrīz vai kā tajā anekdotē, kur pasniedzējs jautā: cik ilgi vilkās 30 gadīgais karš? jeb kādā krāsā ir govs piens? Tomēr visu analīžu izdarīšanu un piensaimniecības dokumentācijas vešanu jau nu apguvu pietiekoši labi. Kad atgriezos no kursiem, mani sūtīja pa apkārtējām pienotavām iekārtot tehnisko dokumentāciju, jo tā bija jāpārved no Piensaimnieku kooperācijas uz Piensaimnieku tresta dokumentāciju. 1949.gada maijā mums piedzima pirmais dēliņš Didzis. Sakarā ar pāreju uz trestu, mums mainījās arī štati. Par direktoru iecēla Samuli Jūliju, par grāmatvedi
sniedzām
priekšnesumus savam ciemam, kā arī braucām uz citiem rajona ciemiem un arī uz
Gulbenes un Balvu rajona ciemiem. Annas ciema dramatiskais kolektīvs vienreiz
Gulbenē un vienu reizi Balvos piedalījās starprajonu dramatisko kolektīvu skatē
kā Alūksnes rajona labākais kolektīvs, protams, izņemot Alūksnes tautas teātri,
jo tautas teātri sacentās savā grupā. Balvos Annas teātris uzveda Birzes lugu
„Sākās ar melni kaķi”, kas notika manā režijā, mēs ieguvām otro vietu aiz Balvu
kultūras nama drāmas kolektīva. Ar 1956.gada oktobri pārgāju strādāt uz
Alūksnes rajona ceļu pārvaldi, kuru vēlāk pievienoja pie 15.ceļu Remonta
Pārvaldes (15 CRBP) kā akordstrādnieks. Mūsu brigādē bijām visi annenieši:
Caune Ēriks, Sukonovs Vasilijs, Jurjāns Rūdolfs, Ozoliņš Edmunds, Ozols Vilis,
vēlāk Grūbe Bruno un Saveļjevs Kirils. Rakām ceļu grāvis Annas, Kalncempju,
Jaunannas, Malienas, Bejas un Mālupes ciemos. Iekrāvām granti automašīnās
Sprekšu, Veršu, Terešku, Eineru, Ērgļu, Zāgadu un citās karjerās. Darbs bija
smags, bet, ja es par kluba vadītāju strādājot nopelnīju Rbļ. 410, tad ceļu
daļā ne mazāk kā Rbļ. 1000 mēnesī. Trijas ziemas mēs kopā ar Cauni Ēriku
skaldījām akmeņus drupināšanas mašīnai. Brigādes mainījās, bet mēs ar Ēriku ar
lāpstām un akmeņu skaldāmiem āmuriem kopā nostrādājām 18 gadus un pēc tam par
meistariem 10 gadus līdz es aizgāju pensijā. 1974.gada vasarā tiku pārskaitīts
par patruļdienesta meistaru. 1975.gadā pabeidzu ceļu meistara kursu Rīgā un par
ceļu meistaru nostrādāju līdz aiziešanai pensijā 1984.gada aprīlī. Priekšnieki
man bija Sendiks, Voičs un Aizpurietis. Grāmatvedes Ločmele un Ķelpa. Darba
vadītāji Prindulis un Pauders. Visu laiku kā priekšnieki, tā kolēģi man bija
ļoti labi un varu droši teikt, kad 15.CRBP ir visstabilākā, disciplinētākā un
sadraudzīgākā iestāde Alūksnes rajonā. Bija ļoti patīkami strādāt tādā
kolektīvā. Kad sāku strādāt par meistaru, man bija piesaistīts patruļas
autobuss, kurš katru rītu piebrauca „Kļavupītēs”, tad savācām strādniekus un
sākām darbu. Ar ceļu daļas gādību man tika ievilkts arī telefons (kur gan liels
nopelns ir arī sakaru darbiniekiem, jo tad mana sieva strādāja par Annas sakaru
nodaļas priekšnieci). Rītos no priekšniecības darba norīkojumus saņēmu pa
telefonu. Par šoferi pie manis strādāja Zitāns, Gailītis un Tēviņš, traktoristi
Skaistkalns un Ančs, strādnieki Lankovskis, Kurgans, Sīmanis, Peļņa. Par visiem
Bejenieši bija ļoti jauki cilvēki, no viņiem nekādu ļaunumu nepiedzīvojam. Tādi paši Mālupieši, Kalncempieši, Ilzenieši un Annenieši. To nevar teikt par Malieniešiem un Zeltiniešiem. Tos abos pagastos bija ļoti gudras un visu zinošas vecenes kuras izstāstija pat to kas nekad nebija noticis, kur pretīm pārejos cienos neko ne redzēja ne zināja. Matisenē pasta priekšniecei vajadzēja izrakt mājas pamatu grāvi un nolādēt to ar akmeņiem, kā arī pievest granti To mēs izdarijām pa vakariem pēc darba mājās braucām tikai sestdienās. Protams par veikto darbu saimniece uzlika kārtīgu rudzu kandzu, žāvētu cūkas gurnu un citas piedevas. No piedevām aptrūka skābu gurķu. Saimniece teica Johansona Voldim(šoferim) lai ejot pagrabā tur muciņā esot. Voldis arī aizgāja, bet pagrabā uguns nebija, tā pat atradis muciņu ar uzrautu sērkociņu palīdzību. Taustījis taustījis un atnācis ziņoja: muciņā tikai lapas un neviena gurķa, bet labā roka līdz elkoņa ar brūkleņu " zapti" . Tad gāja saimniece un gurķus atrada. Uz rudens pusi rakām grāvjus pie ceļa krusta kur iet ceļš no Matisenes uz Mālupi. Uzrakāmies uz cilvēka kauliem un tur bija arī krievu formas pogas un virsnieka zīmotņu paliekas. Atsaucām ciema veci Polnas Frici un tas priecīgs iesaucās - malači jūs tomēr esat atraduši. Izrādījās ka ap to vietu esot caur kara komisariātu ciema šķūtes veidā rakti un meklēti kāda varoņa kapteiņa kapavieta, bet bez sekmēm. Polna paziņoja kara komisāram. Darbs tajā vietā bija jāpārtrauc un jāgaida pārstāvji no rajona. Atbrauca biedrīši ar uzplečiem un ar šlipsēm un atveda kasti līdzīgu zārkam, bet nu tos kauliņus gan tie biedrīši gan tie biedrīši negribēja rokā ņemt. Mums pavēlēt nevarēja, bet lūdza vai kādam dūša turēšot lai to darbiņu izdarot. Tā kā man dūšas pietika un vēl pāri palika, jo karā un lāgeros biju visu izbaudijis un man bija radusies cieņa pret visiem kritušajiem karavīriem lai tas būtu vai vāciets vai krievs un vai kapteinis vai vienkāršs zaldāts, es pieteicos. Solīja braukt uz Alūksni pēc gumijas cimdiem, bet man tādu nevajadzēja, jo kauliņi jau vairs nebija ar miesām. Nezinu vai tas bija kapteinis vai zaldāts, bet visus kauliņus līdz pēdējam es sapakoju kastē. Kasti aizveda uz Alūksni un kā mums paziņoja Polnas Fricis, tā aprakta pretī Alūksnes pilij.
akmeņu gruzčiks neiznāca. Otrā rītā pieteicos par speciālistu kā atslēdznieks pie auto motora remontiem ;cekas darbnīcās, kuras bija lāgera iekšpusē pie pašiem vārtiem. Darbnīcu vadītājs leitnantiņš bija žīdiņš. Viņš domāja, ka es neko no atslēdznieka darba nejēdzu, tikai pieteicos, lai nebūtu smagi jāstrādā. Iedeva man apaļu dzelzs stieni un uzdeva man pagatavot uzgriezni. Es ar dzelzs zāģīti nogriezu vajadzīgā biezuma ripu, izurbu caurumu, iztaisīju atslēgas šablonu un leņķa šablonu. Kamēr es tā ņemos pienāk meistars, kas bija sarkanarmietis. Viņš prasa, ko tu tur buries. Es saku, leitnants man lika pagatavot uzgriezni. Viņš nosmējās un teica, ka krieviem uzgriežņus griež ar āmuriem un meiseļiem un lai es neķēzoties. Viņš man izprasīja, ko es protu. Teicu, esu beidzis valsts arodskolu, bet strādāt jau daudz nedabūju, bija jāiet aizstāvēt jauno Eiropu. Pajautāja vai es mašīnas cilindrus varētu izslīpēt, bet es mācēju slīpēt, tikai iestādītu virpā un ar šmirgeli uz suporta. Šeit bija slīpēšana uz urbmašīnas ar primitīviem senču paņēmieniem. Meistars man iedeva brāķa bloku un parādīja, kā to apmēram dara, kad biju izslīpējis trijus cilindrus, māksla bija rokā. Tiku slīpējis gan gaziku, gan studbekeru blokus. Pēc tam mani pielika pie klana gultņu liešanas un arī pie motoru aukstās un siltās iestrādes, kur satikos un kopā strādāju ar Apsīšu Arvīdu no Liepnas vēlāk pēc kara no Annas pagasta. Vēl motorcehā strādāja Koka Voldemārs no Kolberģa. Tā es darbā iejutos labi. Darbā mēs bijām gan sarkanarmieši, gan leģionāri un tur es redzēju, ka mums vienam uz otru nav nekāda naida, jo visi bijām grāvjos bijuši. Starp mums bija virpotājs, kas izdienējis gan leģionā, kur nopelnījis pirmās šķiras dzelzs krustu, gan sarkanarmijā, kur dabūjis slavas ordeni un patreiz iet tāpat kā mēs uz filtrāciju. Žīdiņš mums leģionāriem nokārtoja, ka mums nebija jāiet uz kopējām barakām, bet varējām gulēt darbnīcās, arī ciemiņus uz sarunām varēja vest darbnīcās, jo svētdienās darbnīcas nestrādāja. Ja iznāca kādam viesoties darbdienā, to varēja atļauties darbnīcu pagalmā. Par to mēs viņam strādājām stundas neskaitot
Kara komisars iedevis naudu lai mēs atzīmējot bēres. Cik tās naudas bija nezinu, bet zakuskas un kandžas pietika mums visiem bēru viesiem bēru mielastā Bejas ciema padomē man Ērikam, Edžiņam, Vilim un Vasītim. Ejot no ciema padomes uz Bejas skolotāju māju, kur mums bija dzīvoklis, rāvām vaļā: "Tev mūžam dzīvot Latvija" un "Daugavs abās malās." Otrā rītā bija labas atsauksmes ka Annenieši esot ļoti skaisti dziedājuši, bet par kaut ko citu, sākot ar dziesmu saturu neviens neiztirzāja. Ka mēs dziedājām normāli bija ticami, jo apdzērušies nebijām, bet ierāvuši bijām tikdaudz lai "jūra būtu līdz ceļiem." Četri no mums pieciem bijām Annas vīru vokālā ansambļa dalībnieki, starp mums viens sarkanarmiets un viens leģionārs, tā tad dziesmas bija uz darba tautas vēlēšanos. Jautri gāja arī Kalncempjos, kur ar politiskām un saimnieciskām domstarpībām nenodarbojās. Viena nebūšana bija ka kunga dūšā būdami vīriešu dzimtas pārstāvji, bieži sajauca sievas un ar redzi vien bez taustīšanas pie īstās sievas bija grūtāk nokļūt, bet tas nekādus lielus strīdus neizraisīja. Izstrādājamies daudzos Alūksnes rajona ciemos, bet nekādu nepatikšanu ne mēs ne viņi viens otram neizraisījām. Tā 1981.gada aprīlī mani ar godu pavadīja pelnītā atpūtā, bet uz savstarpēju vienošanos nostrādāju vēl līdz 1984.gada jūnijam. Pensijas laikā strādāju, jo apnika dzīvot bezdarbībā. Annas ciemā 
kauju
 cūkas, žāvēju gaļu, roku kapus. Gribu piedalīties un piedalos pašdarbībā. Astoņus gadus nospēlēju vijoli Annas lauku kapelā. Spēlēju teātri un vadīju režiju pārmaiņus ar Oskaru Jaunzemu. Pēdējos vienpadsmit gadus vadu dramatisko kolektīvu Jaunannas ciemā. Reizēm uzspēlēju lauku kapelā pensionāru sarīkojumos Annas un Jaunannas pagastos. Pārcietu operāciju, kur noasiņošanās dēļ gandrīz noliku karotu, bet gandrīz jau neskaitās. Pēc pāris mēnešiem biju atkal uz pekām un ar slimošanu paldies Dievam, nenodarbojos. Abi ar sieviņu saņemam pensiju kopā Ls 82.- kopjam vienu gotiņu un vienu sivēniņu un baudām saulainās vecumdienas. Kaut es neuzcēlu Jauno Eiropu un nesagaidīju paradīzi zemes virsu - komunismu, tomēr esu apmierināts ka varam dzīvot kaut pusbrīvā Latvijā kur varēs runāt latviski un nav jāklanās ne fricim ne vaņkam. 1997. g. aprīlī
viņš ilgi nenodzīvoja un aizgāja, kā pats teica, ilgā atvaļinājumā jo viņu tārpi neēdīšot jo gaļa esot gan konservēta gan žāvēta, jo viņš dzēra pietiekoši un pīpēja nepārtraukti kā dienā, tā daļēji arī naktī. Bija labs un biedriskis cilvēks. Vēl manā brigādē bija jauks un strādīgs vecītis, kurš ne no kāda darba ne alkohola nenobijās. Pirms pārnākšanas pie manis viņi strādāja kopā četri vīri Jezupiņš(Kurgāns) Riekstiņš, Vanags un Saveljevs. Kalncemju ciemā pie Sprīvuļa ezera viņiem bija jāieliek caurteka. Ceļš bija pārrakts un daļa cauruļu ievelta būvbedrē, bet  veči sadzērās un prom uz mājām. Pa nakti pārraktu ceļu nedrīkst atstāt un Jezupiņš, kaut arī ne īsti skaidrā, to apzinās. Viņš atnāca pie mūsu brigādes un mēs aizgājām palīgā savelt un savienot pārējās caurrules. Jezupiņš palika viens pats pie caurtekas aizbēršanas un nakti pārgulējis no rīta ar ritenīti brauc mājās. Mājās sieva Anna, kā šis ver durvis, tā uzgāz karstu ūdeni uz kakla. Dabūja nostaigāt vairāk kā nedēļu ar nobindētu kaklu. Lieta bijusi tāda: Pārējie Jezupiņa kolēģi mājās Annai sastāstījuši ka lai nu viņa mājās vairs negaidot, tur esot sapinies ar kādu Karlīni, tā viņu barojot kā kurortā un par to jau viņam arī kāds nakts darbiņš jāpildot. Lūk tā plēguri atmaksāja par to ka Jezupiņš padarija arī viņu darbu lai nebūtu visiem nepatikšanas. Pēc  tam Jezupiņš atnāca pie mūsu brigādes un nostrādāja līdz aiziešanai pensijā, bet pārējos viņa bijušos biedrus drīz vien atbrīvoja "pēc pašu lūguma". Reiz pie Kantorkroga veikala Jezupiņš saticis savu kaimiņu vecīti Tihaniņi. Sākuši gudrot sastiķēt kortelīti. Tihaniņš teicis: Navaru Jezupiņ, dzert navaru, man māgā ir čulga. Jezupiņš nopircis kortelīti un abi aizgājuši aiz šķūņa stūra. Ar lielu laušanu iemānījis arī Tihaviņam kādu "šļuku". Kad kortelīts bijis izdzerts Tihaniņš teicis: to ko palika lobāk, paņemšu es ar vīnu mozū. Un kad "mozū" izdzēruši Tihaniņš konstatējis: nudī pillīgi vasals, nei kodas vainītes, paņemsam pa abīm vīnu vasalū. Kā to "vasalū" nokāvuši tā abi apgūlušies zālītē kā Dieva ausī. Vēl manā bridādē[brigādē] strādāja Sīmaņa Edgar mans skolas biedris no Gulbenes komercskolas. Pēc kapitulācijas un filtrācijas lāgeru iziešanas vēl dabūja nolauzt 15 gadus Sibīrijā. Ne jau par to ka dienējis leģionā, bet par pārgudru izrunāšanos
reizēm pat naktī. Arī vēstules piederīgajiem varējām nosūtīt caur viņu, bet vēlāk jau varēja brīvi sarakstīties caur pastkastītēm, kas bija šlāgerī. Mani pirmā apmeklēja Rīgas krustmāte un tad citi Rīgas radi. Caur dzelzceļa strādniekiem ziņu bija dabūjusi arī mana Gulbenes komercskolas simpātija un arī mani apciemoja, tāpat ziņu bija saņēmusi arī Valkas sieviešu arodskolas skolniece, tagadējā mana drauga sieva. Tad atbrauca mana sieva un mana māte. Visi veda visādus produktus, ko vien varēja sagrabināt. Nekad mūžā nebiju ēdis un neēdīšu tik garšīgu maizi, kā mana māte atveda pašcepto maizīti. Tādu pašu viņa cepa arī bērnībā un kad atnācu pēc filtrācijas mājās, bet tādas garšas nekad nebiju jutis, jo gandrīz trīs gadus īstas maizes nebiju ēdis. Sieva atveda cūkas gaļu, jo viņa strādāja Valmieras gaļas kombinātā un viens žāvējums bija sadedzis un pārdots darbiniekiem. Tā tik bija gaļiņa. Brālēns ar māsīcas vīru, kas abi dzīvoja Rīgā, vienā svētdienā ieradās ar diviem polšiem un zakusku. Brālēns jau arī bija leģionā un arī kaut kur Vācijā, bet ticis ātrāk atfiltrēts uz mājām. Vārdu sakot barojos, strādāju un gaidīju brīvlaišanu. Izsauca vēlreiz uz foltrāciju, bet neko nejautāja, tikai pateica: tava pagātne ir tīra un taisies drīz uz mājām, protams, runājām latviešu valodā un pateica, ka saņemtas atsauksmes par mani no Valkas un Annas pagasta. Un tā 12.augustā lāgera vārti priekš manis atvērās un aizvērās. 13.augustā nobērējām māsīcai meitiņu Rīgas Sarkandaugavas kapos. 14.augusta vakarā ar vilcienu no vecās Rīgas stacijas braucu mājās. Stacijā satikos ar Annas pamatskolas biedru, tagad izfiltrēto virsseržantu Blūmu Rolfu. Braucām kopā mājās, bet neviens vēl neticējām, vai tikai atkal neņems ciet. Viņš izkāpa Annas (tagadējā Papardes) stacijā un es Umerniekos. Bija agris [agrs] rīts. Gāju caur pagasta mājas pagalmu un uz akmens trepēm ar šautenēm pie rokas stāv divi bārdām noauguši un saplēstiem kažokiem mugurā veči. Man mati stāvus, domāju „bandīti” ieņēmuši pagastmāju. Padevu labrītu, viņi godīgi to atņēma un gāju tālāk. Ticis mežiņā, pieliku soli un mājās gan. Mana mammīte ar ūdens spaini nāk no akas
Annas pagasta iedzīvotāja - Adolfa Čerbikova dzīvesstāsts
Klausījās un rakstīja Līva Čerbikova.
29.10.2006.
tad es ar tādu plecā, pakārtu automātu domājot savus pacanus aizstāvēt, es atmuldēju ka kas tad viņus aiztiks, šie tik noņirdza. Mani pacani kaut kur ar vienu veci aizgāja un es paliku "govarīt" ar pārējiem. Nekāda saruna jau nesanāca, jo mans vārdu krājums bija ļoti plāns. Pēc kāda laika pacani ar ļergas kanniņu atgriezās un mēs sirsnīgi pateikdamies atvadījāmies un es vēl atstāju savu cigarešu paciņu. Veči gan neteica ka tās tāds "gavno"  vien esot, bet pīpēt varot. Sāka jau krēslot un mums pus skriešus bija jāatgriežās sādžā, jo tumsā ierasties būtu lieli mēsli. Pēc kara tikai atčoknijos, kas tie bija par večiem un ej nu zini pat ko viņi ar pacaniem runāja, bet man laimējās. ļerga, kaut brūna, tomēr tika nodzerta un otrā dienā uz grāvjiem. Mums pozicija bija upes krastā un aizmugurē mūsu bataljonam bija "Puškinskiji gori" Puškina kapsēta - tā stāstīja tie kas bijuši aizmugurē. Poziciju karš jau nu ir mierīgs, bet tā pat atradās visādas nebūšanas. Manam instruktoru rotas biedram, blakus nodaļas jeb grupas komandierim nakts laikā, izkāpjot no grāvjiem krievu lode izgāja caur aci un galvu un bija uz vietas beigts. Poziciju karā jau ar nelieliem pārtraukumiem no abiem grāvjiem šauj traucējošo uguni. Erdmanis (tā sauca zēnu) visu laiku nerrojās: "Tie dullie vaņkas tā šaudās, ka izšaus vēl aci!" Nu un izšāva arī. Tur palika zēns kas izgājis Novosokoļiku un Staraja Rusas purvus iznācis no ielenkuma un nu mierīgos grāvju apstākļos nolika karoti. Vienā dienā biju aizgājis kadus 300m aizmugurē pie saviem Vaiņodes laika draugiem, kas dienēja minu metēju vieglajā baterijā, Aiz krievu grāvjiem kādu kilometru attālumā, paralēli jāja kāds krievu virsnieks vai ziņnesis, kas to lai zin. Batarejas komandieris lielīdamies saka: Čerbikov paskaties kā šauj latviešu zēni. Pagrieza minu metēja stobru slīpākā leņķī un iemeta mīnu stobrā, un tiešām tiešs mīnas trāpījums krievam un zirgam. Kas ir šāvis ar mīnu metēju tas sapratīs, ka tas ir neiespējami, jo mīnai nav jānosaka tikai attālums, bet ir jāaprēķina arī ātrums ar kādu zirgs virzās un cik tālu viņš būs aizskrējis kamēr mīna ir gaisā, lai krītot zemē tā sasniegtu mērķi.
Komisārs pateica: "Sarkanarmijas virsnieks kājām nestaigās." Mūsu rotas garākais un plecīgākais vīrs Esauvs, kurš bija izbridis arī Volhovas purvus, pateica mūsu patreizējam komandierim Ešem: "Virsniek' vietnieka kungs es viņu aiztransportēšu!" Viņš komisaram norāva kapteiņa uzplečus un ordeņus un pateica: na tu tagad neesi virsnieks nu ej. Poļitruks iešpļāva Esavam sejā tad viņš krievam pateica pirmā zalpe [zalve] par manu kritušo komandieri, un kā deva ar kulaku ģīmī tā poļitruks izstiepās kā plaukts, bet piecēlies vēl stāvēja. Tad Esavs deva vēl reiz un teica tas no manis. Poļitruks pēc laiciņa piecēlās un lēnām sāka virzīties uz mašīnām. Pie lauku virtuves kaut mēs nebijām ēduši 24 stundas, Janums pavaram lika pirmos pabarot gūstekņus. Poļitruks zupas katliņu nolēja zemē bļaudams ka viņš saindētu zupu neēdīs. Tad pavars ielēja šo zupu Janumam, kas to sāka ēst un pavēlēja dalīt zupu pārējiem gūstekņiem kas to ar rijību aprija, Tad pienāca mūsu kārta. Mēs mēģinājām ēst, bet bez ēstgribas. Mēs bijam izcīnījuši pirmo jauku un nervi bija šokā. Mūsu rotas bunkurus ieņēma divizijas sakaru vads un mūs aizveda atpakaļ uz ģerevņas skolu. Apgulamies un daudzi, arī es, raudājam. Viss pārdzīvotais un tukšās lāviņas kur pirms 24 stundām gulēja mūsu rotas tagad kritušie un ievainotie mūsos izsauca žēluma emocijas. Pēc šīs pirmās kaujas ir man bijušas daudzas, bet tik skaidrā atmiņā visas epizodes nekad nav bijušas. Februāra beigu pusē saņēmam pavēli atkāpties, jo fronte no mums ziemeļos bija pārrauta un sākās atkāpšanās. Divizijas pārgājienam kā sedzejvienība bija Januma 2. bataljons, izlūku bataljona pārpalikums un mūsu izretinātā instruktoru rota. Jau otrā dienā ar mums pārtrūka sakari. Visas divizijas vienības bija jau atkāpušās, visi ceļi aizņemti ar sarkanarmijas karaspēku, bet mums nebij ar diviziju sakaru ne ar radio ne telefonu. Uz Januma personīgu iniciativu mēs pametam aizstāvēšanās pozicijas un sākam atkāpšanos pa laukiem un purviem virzoties pēc kompasa. Atkāpšanās notika caur partizānu apgabalu un tie mums iznīcināja izlūku vadu un sakaru patruļas, izspridzināja tiltus. Sniegs bija pāri ceļgaliem, pārtikas nebija. Gājam dienas un naktis. Atpūta bij tik cik par to laiku kamēr
Liepājā, 30. 03. 62. g.
Sveiks, veco zēn!
Izlasīju Tavu vēstuli un jutu, ka savējo citādi iesākt nevaru. Nē, vai Tu zini, tādas lietas nenotiek bieži, tādēļ arī priecājos no visas sirds. Šoreiz, paldies dievam, 
[..] 
esmu es pats, un tā Tava vēstule nokļuva man tieši nagos.
Pēc Tavām rindām īsti nevar saprast - vai nu Tu esi iestājies garīgā seminārā, vai uzskatīji, ak es Tev neatbildēšu - rakstījis esi tik akadēmiski stingrā stilā, ka... Goda vārds, nezinu kā atbildēt. Norunāsim tā. savā nākošā vēstulē Tu, droši vien, pastāstīsi arī kaut ko par sevi, kā dzīvo, ko dari, par ģimeni, bet es, savukārt, par to, kas Tevi interesēs. Pagaidām par sevi varu pateikt, ka strādāju zvejnieku artelī "Boļševiks", pa brīviem brīžiem kaut ko cenšos uzrakstīt, audzinu divas meitas un viss. Tas būtu īsumā. Gaidīšu Tavu vēstuli.
Mana adrese:
E. Gūtmanis, Ed. Veidenbauma ielā Nr. 9 dz 3 Liepājā.
Ar sveicieniem Egons.
instruktoru rotu februāra sākumā pa dzelzceļu pārveda līdz stacijai "Dno" un tālāk ar šaursliežu bānīti līdz "Belobelkai". Tad pārgājienā 2. bataljons ieņēma ežu pozicijas purvos starp "Belobelku" un "Staraju rusu". Nepārtrauktas pozicijas nevarēja tur ierīkot purva neaizsalstošo akaču dēļ. Līdz šai frontes līnijai vācieši bija aizskrējuši jau 1941. g rudenī, bet tālāk nav tikuši un arī krievi nav vāciešus no turienes izsituši līs\ 1944. gada februārim. Poziciju bunkuru priekšā bija visādu vecumu krievu līķi no žurku apgrauztiem kauliem līdz svaigi kritušajiem. Krievi savus biedru līķus neaizvāca, jo tie noderēja kā aizsegs nākošā uzbrukumā, tā tur bija sakrājušies apm. metru augsta grēda. Smago ieroču pievest nevarēja ne krievu pusē ne mūsējā, jo purvs pilnīgi nekad neaizsala. Bija tikai mīnmetēji (kājnieku vieglie). Nesaprotami kādēļ krievi centās šajā dūksnājā tikt līdz mūsu bunkuriem. Uz klaja lauka no mūsu bunkuru lūkām ar "kaulu zāģiem" sakapāt krievu masu nebija grūti, jo katram "kaulu zāģim" bija 5 rezerves stobri ko likt pārkarsušo vietā. Bunkurus vācieši bija uzbūvējuši varenus un viegli mīnmetēji tiem neko izdarīt nevarēja un ja mīnas krita blakus, jeb aiz bunkura tās lielāko daļu nesprāga iekrītot mīkstajās dūņās. Pēc kādas nedēļas kad pie Januma pulka piekomandēja 15. divīzijas izlūku bataljonu, instruktoru rotu atkal atvilka kādus 3 km aizmugurē vienas sādžas skolā un te mums bija paredzēts apmācības un arī jābūt gataviem trauksmes rotas uzdevumu veikšanai. Bet šoreiz vairs nebija tik jauki kā pie "Borisovas". Ap februāra vidu vienā naktī krievu bataljoni bija ielauzušies izlūku bataljona bunkuros. Tas bija noticis tā. Iepriekšējā naktī krievu izlūku slēpotāju bataljons puteņa aizsegā bij starp mūsu bunkuriem izgājis cauri uz aizmugures mežiņu - tur pārlaidis dienu un nākošā naktī gan slēpotāji no aizmugures gan citi krievu bataljoni no priekša sākuši pēkšņo uzbrukumu un ieņēmuši divus bunkurus. Tad nu mums bij trauksme un uzdevums nosprostot pārrāvumu un ar rīta gaismiņu iznīcināt krievus kas bija ieņēmuši mūsu bunkuru joslu. Tad tur "Starajas Rusas" purvos bija mana pirmā kauja. Uzdevumu izpildijam. Bunkuru joslu atguvam, bet vienā bunkurā vēl krievi pretojās. Viņiem
dzelzs krusts 3 kareivjiem un rotas pašreizējam komandierim virsniek vietniekam Ešem un pēc nāves bijušajam komandierim virsleitnantam Endziņam. Kareivjus paaugstināja par dižkareivjiem un virsdižkareivjiem ar tiesībām komandēt grupu tas ir 9 kareivjus. Es kļuvu par virsdižkareivi. Otrās dienas vakarā tiku nosūtīts atpakaļ uz grāvjiem un saņēmu grupu pilnā sastāvā 9 kareivjus, no tiem 2 kas bija oduši jau pulveri, bet pārējie ieradušies no Latvijas. Par savu vietnieku nozīmēju Vaiņodes kazarmu laika mazo Bergu, tas bija puika ar vēsiem nerviem un Novošokoļņiku pieredzi. Jauniņie raustīja galvas no katras lodes kas pārsvilpa grāvjiem. Atcerējos pirmās dienas pie Novosokoļņikiem, tur arī es tā pat raustīju galvu plecos līdz kaklis [kakls] nogura un tad tikai atcerējos Vaiņodē mācīto, ka "savu lodi" nedzird. Tajā nedēļā kad bijam aizmugurē uz rotas eksameniem es tajā pēcpusdienā pēc mūsu apbalvošanas un paaugstināšanas izdarīju tādu muļķību kādu vien vari iedomāties, bet būtību tikai es sapratu pēc kara kad biju jau Annas pagastā. Tas notika tā. Toreiz sādžā kurā bijam apmetušies bija arī privātie krievu bēgļi un vietējie. Starp mums arī bija kareivji kas pārvaldīja krievu valodu. Lamāties un kaut ko "saburbulēt" mācēju arī es. Nezinu kuram radās ideja aprunāties ar tādiem pusaudžu krieviņiem, vai nezina kur dabūt ļergu (kandžu). Divi atsaucās ka viņi zinot bet tas esot blakus sādžā vairāk aizmugurē no frontes, apmēram kilometru "zgakom". Apkārt mūsu sādžai bija sardzes posteņi un privātos ārā neizlaida. Nolēmām ka vienam no jaunizceptajiem instruktoriem krieviņi jāpavada līdz ļergas brūzim un kanniņa ļergas būs mūsu. Ātri nolēma ka tas būšu es, jo man ir automāts un kaut kāda poņimaja no krievu jazika. Runāts darīts gājam, bet tas 1 km "zgakom"  bija vismaz 2-3 km un vēl caur krūmiem ko tur pa mežu sauc. Aizgājam kā mīļie. Tajā sādžā bija vairāki bārdaini veči, bet kandžas brūzis netecēja, bet aparatūra bija. Kā izgājam no mūsu sādžas, tā es automātu plecā un nemaz nedomāju ka tas man būtu vajadzīgs. Rokas granātas nevienas. Kad tie bārdainie veči sāka nerroties, vai
Tā atvesti Novorževā tikam siltās telpās un pie silta ēdiena. Tikai tagad konstatējam, ka daudziem nosaldētas kājas un apsaldētas rokas. Mūsu rotas jautrajam un skaistajam zēnam Šicam, ejot pa grīdu ar zeķēm, grīda klaudzēja kā viņš ietu ar zābakiem. Tā nu bijušais Liepājas "Tosares" futbola komandas futbolists. Dievs zin vai vairs spēlēja futbolu. Ievainotos un apsaldētos aizveda uz aizmugures lazaretēm, bet mūs bez gulēšanas salādēja transportā un prom uz Ostravas aizstāvēšanās pozicijām pie Veļikojas upes. Mūs instruktoru rotu izveda cauri grāvjiem un pie Čortaje gore sādžas novietoja sādžā gulēt. Pēc 5 sutku izgulēšanas tā pat uz grīdas nokritam un aizmigam. Rīta krēslā mūs pamodināja automāta kārta griestos, jo ar bļāvienu nebijam pamodināmi. Januma ziņnesis atnesa pavēli atsist izlauzušos krievu bataljonu. Izskrējam pagalmā un redzējam kādus 300 līdz 500 metru attālumā krievu ķēdes virzijās uz mums. Ieņēmām aizstāvēšanai aizsegu, pielaidam pirmo ķēdi pa šāvienam un ar 2 kaulu zāģiem un automātu uguni to noguldijam, tad pārgājam triecienā, jo arī mūsu blakus esošā (liekās 7.)  rota cēlās triecienā. Apmēram ap pusdienas laiku krievu bataljons bija iznīcināts un pārpalikums atkāpās. mūsu pulka 2. bataljons ieņēma aizstāvēšanās pozicijas pie Veļikajas kur jau naktī vajadzējis ieņemt mūsu divizijas papildinājumam šķiet no Jelgavas kazarmām, bet tie šajā sektorā nebija grāvjos un tā krievi pa tukšo spraugu nāca uz ģerevņu mūs apsveikt. Fronte pie Veļikovas nostiprinājās un šeit pie mūsu pulka pārnāca arī musu 1. bataljona nožēlojamās paliekas majora Amerika vadībā. Bataljons bija gandrīz iznīcināts te pa rotām sadalot starp vāciešiem pie Novosokoļņikiem. Friči atkāpušies un mūsējie kāvušies pa "ķeselēm" Ameriks tomēr bija panācis ka viņa bataljona paliekas ar Bangerska pavēli tika atgrieztas atpakaļ pie Januma pulka. Divizijām pienāca papildinājumi no Latvijas un mūsu  instruktoru rotas palikums tika nosūtīts uz aizmuguri, kur rotai notika dažu dienu ierindas apmācības un eksāmeni lai iegūtu instruktora pakāpi, Instruktoru rotai tika piešķirti arī otrās šķiras
Tomēr mums visiem, arī pašam mīnmetēja komandierim, no pārsteiguma pēc laiciņa bija jāaiztaisa vaļējās mutes. Vienā agrā rītā krievu trieciena grupa gribēja ielauzties mūsu frontes sektorā. To laikā pamanījam un sagaidījām ar blīvu automātisko ieroču un minu metēja uguni. Krievi atkāpās un lienot un arī īsiem pārskrējieniem kāpās uz savām pozīcijām, tikai viens, man izskatījās, liela auguma krievs mierīgiem soļiem pārsoļoja pāri visam starplaukam apm 80-100 m, uz savām pozīcijām un ielēca tajās, Tas notika zem ciešas automātu un kaulu zāģu muzikas. Es šāvis uz viņu netiku jo aiz pārsteiguma klusēju, bet kad attapos zināju ka viņš vairs nav bīstams un manam automātam trāpīga uguns ir apm 50 metri. Pēc tam savā bunkurā spriedam vai nu krievs bija dumjš no dzimšanas jeb piedzēries, vai arī pilnīgi bez nerviem, bet varbūt Dieva pirksts. Ilgi grāvju dzīvi nedabūjām baudīt. Sākās marta kaujas mūsu augstiene ar visiem bunkuriem gāja no rokas rokā. Pirmajā reizē kad mūs izsita no grāvjiem un bija jāatkāpjās, atkāpamies tikai mēs trīsi vecie, bet jaunpienākošie nebija dabūjami ārā no bunkura, bija pilnīgi bāli, dreboši un pilnīgi nenormāli, tikai viens par otru bļāva neiesim uz klaja lauka, mūs nošaus. Ko tur es varēju darīt nebij laika vairāk ne lūgties ne draudēt. Tā tur viņi visi 7 palika. Zem vakaru mūs nāca atbalstīt friču "Nāves galvas" vienības ar tanku un 
stukasu 
atbalstu un mēs savas pozicijas atguvam, tikai mūsu bijušie biedri visi 7 bija bunkura priekšā nošauti, jo sīvu kauju laikā jau gūstekņus neņem. Tā tur gāja daudzas dienas vienās kaujās. No Veļikajas pozicijām mūs izsita, bet Ostravas augstienēs gāja asiņainas kaujas, kur pozicijās saimniekoja reizēm krievi reizēm mēs. Tā kaut kur ap marta beigām jeb aprīļa sākumā, mani viegli ievainoja kreisas rokas delnas locītavā ar mīnmetēja šķembu. Bija rauts asins vads un nepilnīgas pārsiešanas dēļ krietni noasiņoju, Mani aizgādāja uz pulka medpunktu, kur pārsēja un konstatēja ka esu arī saslimis ar dzelteno kaiti, ko jau nu es pat tajā elles katlā nejutu. Tiku nosūtīts uz Daugavpili un pēc tam uz Kauņu, kur ātstēja līdz maija vidum tā tad apmēram nepilnu mēnesi Lazaretē
1941 g. mana alga bija Rbl. 400. - šnaba pudele maksāja Rbļ 8, -
Uzvalku nopirkt bija problēma, jo visu aizvāca uz plašo dzimteni. Latu pielīdzināja rubulim un viss no Latvijas aizceļoja "atbrīvotājiem". Šnabi varēja dabūt daž ne dažādu no Rbl 8.. līdz Rbl 11 par 0.5 l. pudeli. "Zakuska" arī bija lēta, bet izņemot maizi pārejais ne vienmēr dabūjams. Tad nu lūdzu - 1,5 pudeles + zakuska katru dienu. Lūk kā mēs trennējamies [trenējāmies] kamēr sasniedzam tagadējos dzeršanas rezultātus. Līdz 1940 g. novembrim es strādāju Balvu šoseju, zemes ceļu departamentā Nr. 13. No 1940 novembra līdz 1941. g aprīlim Valkas valsts arodskolas darbnīcās kā darbnīcu instruktors. No 1941. g. maija strādāju Strenču Mežu departamentā kā traktorists-motorists pie mežu atjaunošanas darbiem un Sedas kūdras purvā pie dedzināmās kūdras ražošanas. Dzīves vieta man bija Valkā, bet darbs pa visām Strenču virsmežniecības mežniecībām. 1942 g. 23. jūnijā salaulājos ar savu Valkas arodskolas laiku draudzeni, kura beidzot Valkas valsts sieviešu arodskolu strādāja Valkas pat.b.bas [patērētāju biedrības] grāmatvedībā vēlāk veikalā - Alisi Ruzankinu-Čerbikovu. 1943. g. 20 oktobrī man atņēma U.K. karti un mobiliozeja [mobilizēja] latviešu leģionā. Līdz 1943. g. 5. decembrim biju Vaiņodes kazarmās pulkveža 
Januma
 pulka 1. bataljona. Šaušanas apmācībās izcīnītu 1. vietu saņēmu 5 dienu atvaļinājumu. Aizbraucu pie sievas uz Valku, bet pie vecākiem uz Annu nepaspēju aizbraukt, jo 3. feb 4 dec. saņēmu telegramu  [telegrammu] no Januma pulka ar pavēli steidzoši ierasties Vaiņodē. Tā tad arī sākās manas dzīves smagākais posms 1943. g. 7. decembrī izlādējamies pie frontes stacijā "Pustočka" 8. dec. ieņēmām frontes otrās līnijas pie "Novosokoļņikiem" Pēc tam man datumu secība ir aizmirsusies. No otrām līnijām 1944. g janvārī mani iedalīja instruktoru sagatavošanas rotā. Tur mūs apmācīja kara mākslā un līdz ar to bijam arī kā trauksmes rota, jo no pirmām līnijām bija apm. 3 km. Frontes pārrāvuma gadījumā mūs grūstu pretī, bet paldies Dievam pie "Borisovas" (tā sauca sādžu kurā apmetāmies) pārrāvuma nebija. Januma pulka otro bataljonu un
Adolfs Čerbikovs Jūlija un Emmas dēls, dzimis 1921. gada 4.aprīlī Annas pagasta "Veršās". Pēc tam ar saviem vecākiem pārcēlies dzīvot uz Rīgu. cik ilgi tur nodzīvojis neatceras. Kad Adolfam bijuši četri gadi, ģimene atkal pārcēlusies uz "Veršām". Piecu gadu vecumā viņu ģimene saņēmusi zemi - "Kļavupītes". Adolfa māte bija Purīšu ģimenes vecākā meita.
1929. gadā sāka apmeklēt Annas četrgadīgo pamatskolu, bet jau otrā klasē gāja sešklasīgajā Annas pamatskolā. Annas skolu beidza 1936. gadā un iestājās Gulbenes arodskolā, no kuras katru sestdienu brauca uz mājām, Gulbenē dzīvoja skolas internātā. No arodskolas ticis izslēgts 1939. gada jūnijā eksāmenu laikā, kad jau bijis nolicis pirmo eksāmenu. Iemesls esot bijis - "Aizgulējos un neatnācu uz nākamā eksāmena konsultācijām".
No 1938.-1941. gadam Annas pagastā visi iedzīvotāji esot dzīvojuši normālas dzīves, cits pārticīgāk, cits mazāk pārticīgi. Visi strādāja, tādu dzērāju kā mūsdienās esot bijis ļoti maz, vai arī nebija vispār.
1940. gadā Adolfa alga bijusi Ls 90.-, kā jau praktikantam uz ceļu remontmašīnām. No 1941. gada maija strādājis Strenču Mežu departamentā kā traktorists. Tobrīd dzīvesvieta bijusi Valka.
1942. gadā salaulājies ar savu Valkas arodskolas laiku draudzeni, kura beidzot Valkas valsts sieviešu arodskolu strādāja Valkas pat. b. bas [patērētāju biedrības] grāmatvedībā, vēlāk veikalā - Alisi Ruzankinu Čerbikovu.
1943. gada 20. oktobrī Adolfam atņemta U. K. karte un viņš ticis iesaukts leģionā. Līdz 1943. gada 5. decembrim bijis Vaiņodes kazarmās pulkveža Jaunuma pulka 1. bataljona 1. rotas 1. vadā. Pēc kāda laika štābā saņēmis dienesta paaugstinājumu un ievainojuma nozīmi - "melno ķiveri". Ticis iecelts kaprāļa dienesta pakāpē kā vada seržants.
1943. gada 2. oktobrī Valkā ticis mobilizēts uz apmācības kazarmām Vaiņodē. 1943. gada 25. decembrī izbrauca uz fronti.
1945. gada 8. maijā Hellas pussalā kapitulēja Vācija. 1945. gada 9. maijā devās uz gūstekņu nometni, kurā saslima ar tīfu, tika ievietots Graudences cietokšņa gūstekņu lazaretē.
1945. gada rudenī nonāca lāgerī. Tika  mocīts, līdz ieslodzītie tika pārsūtīti uz Rīgas lāgeri, savukārt 1946. gada aprīlī no tā ticis atlaists uz mājām.
1946. gada augustā sāka strādāt Papardes stacijā pie mežmateriālu iekraušanas (profesija - brigadieris).
1948. gada novembrī sāka strādāt Annas pagasta pienotavā kā laborants. 
1949. gadā Liepājā neklātienē beidza piensaimniecības tehnikumu. Annas pienotava tika likvidēta un sākot no 1953.-1955. gadam strādāja par Annas tautas nama vadītāju.
1955. gadā atgriežoties no dziesmu svētkiem pārgāja darbā 15. CRBP. Sākumā kā akordstrādnieks, pēc tam kā ceļu meistars. Tā tika nostrādāts līdz pat pensijai, kurā aizgāja 1983. gadā.
No 1948.-2004. gadam Annā un Jaunannā strādāja par teātra režisoru, vienlaicīgi bija arī aktieris.
1949. gadā piedzima dēls Didzis, bet pēc desmit gadiem otrais dēls - Ainis (mans tētis).
Pirmā mazmeita piedzima 1974. gadā, bet es, otrā mazmeita, 1989. gadā. Mazmazmeitiņa 2001. gadā.
nepazīstu. Draugus nenodevu, bet direktors pieņēma ka mēs esot spēlējuši uz naudu un skola jānobeidz citā arodskolā, tā es zaudēju visu gadu, bet ieguvu lielu cieņu starp skolniekiem. Rudenī iestājos Valkas valsts arodskolā kur tās skolas direktors man pateica: "Šeit šinī skolā tu neko neesi nogrēkojies un ko tu tur esi nogrēkojies to es zinu. Es tev iesaku smēķēt tur kur citi neredz, jo 18 gadu vecumā smēķēt atmest ir ļoti grūti, bet kārtis aizmirsti ne tikai šeit skolā, bet labāk uz visiem laikiem". Mūsu norunu es pildīju un skolu beidzu kā trešais labākais un saņēmu skolas atmaksājamo stipendiju Ls 40, - par trimestri. Sakarā ar laiku maiņām man šie Ls 120, - tā ii netika atmaksāti. Valkā dzīvoju privātdzīvoklī, jo internāta tur nebija un uz mānu braucu reti. Par pirms Valkas laika dzīvi Annā atceros diezgan labi. Pagasta veči tiešām bija tikai veči - ne vecenes. Atceros Johansonu, Eglīti, Kalniņu un Fabianu. Pagasta "skrīvels" visu laiku bija Stāvausis Hugo. Gudris [gudrs], sirsnīgs un godīgs cilvēks. Faktiski jau pagastu vadīja viņš un cilvēkiem darīšanas bija tikai ar viņu. Viņš nekad netēloja "lielu vīru", bet viņa kundze Paulīne, kas būtībā nebija nekas, tikai Hugo jeb kā Annenieši sauca "Ūgas sīva", tēloja pirmo dāmu pagastā. Ar viņu meitu Silviju gājām kopā Annas skolā, un tā bija jauka meitene, tāpat Ūgas dēls Helmis bija īsts tēva dēls gudris un ļoti labsirdīgs. Grāmatvede pagastā bija Ūdre-Šķipsna Emma, darīja savu darbu un nejaucās citu lietās. Abi ar Ūgu labi sastrādāja un mīlēja humoru. Annā bija 2 "bodes" - Bites Edgara un "Turības" kur veikalnieks bija Malkalna Ludis. Pienotavā vadītājs bija Lielbiksis, bet piensaimnieku valdes priekšsēdētājs bija Grīslis Otto un grāmatvedis Johansons Jūlijs. Daktere Upīte un arī aptieka bija Ottes mižā. Agronoms Dumpe dzīvoja Annas muižā. "
Vornā
-Jaunannā" bija trīsi veikali - Ūdrīša Jūlija, Pētersona un Zaķenes (tā to sievieti sauca) Adrīša Saškam bija šņabja bode Jaunannā un Visendorfa Tālei starp Umernieku dz. ceļa pārbrauktuvi Trumpaņa mājām t.i. zem Bērziem. Tagad Trumpmaņa mājā dzīvo Saveljeva Kirils, bet bērzi vētrās nolauzti. Skolai blakus bija "magaziņš" vēlāk to nosauca par Aizsargu namu,
sapieri laboja jeb gatavoja pārejas par upēm. Ievainoto un municijas transportam bija daži desmiti zirgu transporta. Visu laiku mūs apšaudīja sarkanie partizāni, bet uz īstu kauju tie neielaidās, bet sekoja mums pa pēdām. Izsūtīja izlūku vadu, lai nodibinātu sakarus ar divizijas štābu. Otrā nakti atgriezās izlūku komandieris kapteinis Ercums un daži izlūki, Pārējos partizāni ielenkuši un iznīcinājuši. Turpinājam brist pa dziļo sniegu, līdz vienā pievakarē no augstienes redzējam ka mums priekšā pa ceļiem jau virzās sarkanā armija - bijam ielenkti no muguras partizāni, priekšā sarkanā armija, Janums deva pavēli atstāt visas lielās mantas un pajūgus. Līdzi ņemt tikai municiju, ieročus un ievainotos "laiviņās". Tā kā tanī brīdī instruktoru rota bija vadības rota, tad Janums izdalīja (cik nu viņam bija) sievas sūtītas vilnas zeķu pārus, no tiem viens tika arī man. Filču man nebija un tā es noberzu kājas snienā [sniegā], noslaucīju dvielī, un uzvilcis biezās siltās zeķes, ieāvu kājas šnorzābakos ar getriņām. Tas manas kājas paglāba no nosalšanas. Janums savu balto kažociņu atdeva bataljona komandierim, jo tas bija smagi slims un arī viegli ievainots. Arī pulkveža zirgs tika atdots bat. kom. un Janums vadija pulku bez zirga un kažoka. Bija pavēle sagaidīt tumsu un izlauzties no ielenkuma, iekams sarkanā armija nav ieņēmusi pozicijas un nav pamanījusi Januma vienības. Šaut bija noliegts, bet visiem kas krieviski ko jēdza tikai runāt krieviski un lamāties. Sarkanarmieši bija pēc pārgājiena sapulcējusies pie vāciešu aizdedzinātām sādžām un mēs pa vidu tiem izsprukām cauri bļaujot tikai reizēm: "Svoji, bļaģ seštreļaiķe". Tomēr sedzējrotai nervi nebij izturējuši un tad izcēlās apšaudīšanās. Rīta pusē iznācām no purviem un ejot pa klajiem tīrumiem ieraudzījām vācu dedzinātāju un spridzinātāju vienību. Tie mūs ieraudzījuši metās bēgt, domādami, ka esam sarkanā armija, jo abas armijas jau bijam baltas maskēšanās tērpos. Sakaru rotas vēl bija daži zirgi un viens kaprālīts metās jāšus panākt uz klaja lauka skrienošos fričus. Viņš bija nometis maskēšanās tērpu un tā laimīgi sastapa dedzinātājus, kuriem tālāk uz ceļa bija smagā mašīna. Tas bija apm. 10 km no Novorževas. Pēc kādas stundas mūs pārlidoja "Štorns" tas ir
citas izejas nebija vai nu padoties vai pretoties, jo bija jau gaišs un atkāpties par muklāju zem "zāģa" uguns bija neiespējami. Pa sānu ejām no krievu bunkura divi krieviņi izrāpoja un padevās gūstā. Viņi stāstīja ka bunkurā esot viena rota bet komandieris esot kritis un rotu komandējot poļitruks, kurš visus tos kas tikai ieminoties par padošanos tūdaļ nošaujot, viņiem laimējies notēlot beigtus, kaut gan viņi bija tikai ievainoti un kad poļitruks ar dzīvajiem pārvācies uz bunkuru otru flangu tie pārbēga pie mums. Janums deva pavēli instruktoru rotai ar pēkšņu triecienu dienas laikā ieņemt bunkuru. 2. bataljona rotas turēja krievu bunkuros zem ložmetēju uguns un mēs sava vada komandier. virsniek vietnieka Ešes vadībā (jo rotas komandieris nakts kaujā tika smagi ievainots un ceļā uz pārsiešanu miris) ieņēmam bunkuru
Mums bija tikai 1 kritušais un 3 ievainoti, tas notika tad kad ielēcam bunkurā, bet tos apm. 100 metrus no sava bunkura pārskrējam tik ātri, ka krievi nemaz mūs neieraudzija. Neatceros cik bija gūstekņu - apmēram 20, starp tiem arī poļitruks, kapteiņa pakāpē. Krievu līķu bija pietiekoši daudz - kas viņus skaitīja. Mūsu rotā bija 5 kritušie ieskaitot rotas komandieri, virsleitnantu Endziņu ļoti labu sirsnīgu komandieri. Nakts kaujā viņa pēdējā pavēle bija - aiz manis. Pie viņa pagaidu pārsiešanas kaujas laukā biju arī es - ne jau kā sanitārs, bet stāvēju blakus. Viņam bija sašautas krūtis ar automāta kārtu. Lai viņš varētu elpot noņēmam no viņa biksēm Latvijas laika virsnieku siksnu un ar to nožņaudzām apsēju, bet tas viņu neglāba. No Litenes viņš bija nejauši izglābies, bet vācieši to arestējuši un tā no čoka uz fronti aizstāvēt varmākas no varmākām. Viņš klausījās ziņas ko ziņoja vācieši, angļi un krievi. Instruktoru apmācību laikā starp kaujas mācībām atelpā, mums pastāstīja kurš no šiem ziņotājiem ziņo un teica, lai nu paši vērtējot kam taisnība. Pats teica ka vis tuvāk taisnībai stāstot angļu ziņotāji. Nezinu skaidri, cik no mūsu rotas bija ievainoto, bet apmēram ap 10, to starpā arī viens kaprālītis no mūsu apmācītajiem. Krievu komisārs bija makten lecīgs. Līdz mašīnām kas bija pievedušas ēdienu un tām kas gūstekņus vedīs uz divizijas štabu, bija apm. 1/2 km jāiet kājām
Mans dzīves stāsts
Adolfs Čerbikovs Jūlija un Emmas dēls, esmu dziis 1921. gada 4. aprīlī Annas pag. "Veršās". Pēc tam ar saviem vecākiem pārcēlāmies dzīvot uz Rīgu. Cik ilgi tur nodzīvoju neatceros. Tāpat tik pat kā neko neatceros no redzētā. Vienīgi atceros ka bijām tādā kā cirkā, kā balaganā kur priekšnesumos spēlēja ragu mūziku. Man no tāda trokšņa bij bailes un es esot kliedzis: "Nesiet mani mājās, man tādi muzikanti nepatīk!"  Kad man esot bijuši četri gadi, mēs atgriezušies atpakaļ uz "Veršām"!  Piecu gadu vecumā manai mātei esot iedabūjis 4 ha zemi "Kļavupītēs" un mēs no "Veršām", kur dzīvojām kopā ar mātes brāļu Adolfa, Johana un Arnolda ģimenēm, pārcēlāmies uz pagaidu mājiņu "Kļavupītēs". Mana māte bija Purīšu ģimenes vecākā meita. No [pārcelšanās atceros ka mana vecmamma (Purīte)  iedeva man līdzi dzeramo zaļu krūzīti. 1929. gadā sāku apmeklēt Annas 4 gadīgo pamatskolu, bet jau otrā klasē gāju 6 klasīgā Annas pamatskolā. Gada laikā veco skolu pārbūvēja par tādu skolu kāda tā izskatās pašreiz t.i. 1997. gadā. Iekšējais telpu sadalījums gan tagad ir nedaudz mainījies. Pirmais skolas pārzinis bija Strads, kuru vēlāk nomainīja Kārkliņš Jānis
Skolotāji manā laikā bija: mana klases audzinātāja Buša-Zemniece Elvīra, Mālkalne-Fauste Lillija un Jurjāns. Pēdējā klasē kā matemātikas skolotājs ienāca Skujiņš. Abi pēdējie man šķiet bija kā atvietotāji skolotāju dekrēta laikā, bet īsti es to nezinu. Annas skolu beidzu 1936. gadā un iestājos Gulbenes valsts arodskolā no kuras katru sestdienu braucu uz mājām. Gulbenē dzīvoju skolas internātā. No arodskolas mani izslēdz 1939. g. jūnijā eksāmenu laikā, kad jau biju nolicis pirmo eksāmenu. Iemesls - aizgulējos un neaizgāju uz nakošā eksamena konsultācijām. Direktors un klases audzinātājs nāca pārbaudīt un konstatēja ka esu [esmu] pīpējis un spēlējis kārtis, kas arī tā bija. Nespēlējām jau uz naudas, jo tādas jau mums bija ļoti maz, jo spēlētāji un smēķētāji bijām visi arodskolnieki un komercskolnieki. Pēdējā gadā es dzīvoju privatdzīvoklī un draugi nāca pie manis kārtis spēlēt. Direktoram to es noliedzu un stāstīju ka spēlēju ar dzelzceļniekiem kurus visur pat
"Ja visi cilvēki cits citam palīdzētu, tad nevienam netrūktu Laimes"
-Menandrs-
Tagad atpūšas pelnītā atpūtā. Dzīvo Annas pagasta "Kļavupītēs", 2002. gadā ar sievu Alisi svinēja 60 gadu kāzu jubileju.
Adolfs Annas pagastā ir ļoti ievērojams un labi pazīstams kultūras dzīves piekritējs un atbalstītājs, tāpēc ir ļoti cienījams cilvēks savā dzimtajā pusē.
vācu vienplākšņa izlūku lidmašīna. Mums bija pavēle bez maskēšanās tērpiem stāvēt un cik nu bija, šaut gaisā raķetes. Kad bijam sasnieguši Novorževas ceļu pēc kāda laika pēc mums kāda vācu divizija atsūtīja transportu un sanitārās mašīnas. Saulei rietot mēs iebraucām Novorževā un aiz mums tika uzspridzināts tilts. Bija pagājušas 5 diennaktsis pārgājienā bez kārtīgas gulēšanas un ēšanas. Divizijā Januma vienības jau bija norakstītas, kā palikušas ielenkumā. Par šo, būtiski varoņdarbu, Janumam piešķīra tikai otrās šķiras dzels krustu, jo Janums esot pametis smagos ieročus. Bet viņš izglāba visu savu vienību. Es jau nu nezinu, bet dzirdēju ka mūsu zaudējumi esot bijuši apm 70 vīru, kas kritusi, nosaluši jeb palikuši kādā sādžā. Par šām 5 sutkām bija arī divi jautri kuriozi. Pirmais kādā naktī purvā jutām dūmus smaku. Sādžas tuvumā nevienas. Mūsu instruktoru rota bija patreiz kā vedējrota un gāja pirmā. Komandieris sūtija ziņnesi pie Januma. Visu kolonu [kolonnu] apturēja un Janums ar mūsu rotu gājam izlūkos, Purā [purvā] bija bunkurs un pa skursteni kūpēja dūmi. Janums nokomandēja iebrukt bunkura un mani norīkoja ap granātām pie skursteņa. Ja nepadosies granātu skursteni. Mūsu komandieris nobļāva: padoties un vienu kārtu nolaida no automāta. Ar to pietika pa bunkura durvīm izlīda bārdaini veči, bet bez ieročiem un paceltām rokām. Tie bija kandžas tecinātāji, lai būtu kāds stiprāks malks savu "tovārišķu"sagaidīšanai. Vecīši bij baigi pārbijušies, bet attapās mums piedāvāt kandžu. Janums mums to prieku neatļāva un pavēlēja to izliet un krievu vecīšiem uzbļāva: begom damoi. Otrs kuriozs gadījums bija rītā pēc tam ka bijam izlauzušies no ielenkuma un pa tīrumu gājam uz kādu sādžu. Pretī skrēja sievu, veču un bērnu bars. Daudziem rokās bija grozi un maisi. Pieskrēja klāt un tad tikai ieraudzīja kad eti ņe naši, bet kur nu spruksi, atdeva to mūsējiem. To arī Janums atļāva mums lietot un laipni pateicās par cienastu
Jaunannas meistari
par "magaziņu" to sauca tamdēļ, ka pirms pirmā pasaules kara tur bijusi labības sabērtuve. Aizsargu namā bija sarīkojumu zāle ar skatuvi, biblioteka un dzīvoklis vecmātei Meleca Zelmai. Annas pagastā bija divas dzirnavas, vienas Ottē, Rengertam, tur gan mala, bīdelēja un bija arī vilnas kārstuve kur vērpa arī dziju, otras dzirnavas bija Jaunannā Slembaham. Pagastā bija kalēji Cepurnieks, Zēģele, Caune, Zostiņš, Pitka, Burkāns, Rušķis un kalējs-mehāniķis Cepurnieks Ottes muižā. Bija galdnieki Viks, Zāmurs, Caune. Drēbnieki Mālkalns, Ievednieks, Vīksna, Mazjānis, Līdacis, "šneiderenienes": Purīte, Jelniece, Brilte, Bārda, mūrnieki: Zemnieks, Kavacs, Egle, namdari galdnieki: Skuja, Lietapurs, Pelnis, Skudra, Grunte. Vārdu sakot meistari visādās profesijās. Arī Annas skolu uzcēla tikai pašu pagasta meistari. Varbūt es kādu no viņiem esu piemirsis, jo tas ir tik sen atpakaļ, bet humora meistari gan man ir prātā kā manas bērnības tā jaunības laikā. Viens no vecākiem bija Skujas Alberts. Vienā ballē Aizsargu namā Alberts būdams kunga dūšā, (tāds viņš ballēs bijis parasti) gājis uz deju uzlūgt manu klases audzinātāju. Buša jaunkundze, tā bez šaubām tādam padzērušam lūdzējam atteikusi. Tad Alberts muzikantiem licis Ls 2. - un lūdzis lai uzpūš signālu un pēc tam uzsaucis: "Kungi, dabūjiet man soudu dakšas, man te vīna grene joizsvīž!" Mana skolotāja bez šaubām aizbēgusi no zāles. Muzikanti bija parasti Icaka kapelas pūtēji. Sarīkojumos jau ne tikai maksāja naudu, bet uzlika arī šnabi un zakusku. Starp pūtējiem bija pavecs vīrs tāds Peļņa Gusts, kurš savu daļu nedzēra, bet no glāzītes salēja kortelītī un ielika sava manteļa kabatā. Viņa krustdēls Meira Gusts arī orķestra trompetisks to noskatījies, šņabi no kortelīša izdzēruši un vietā no sava "krāniņa" atlējuši atpakaļ. Peļņa Gusts aiznesis kortelīti mājās sievai un teicis: "Anet tas tev uz saknītēm". Anete pagaršojusi un teikusi vai tu vecu esi prātu nodzēris. Gusts pats arī paprovējis un noteicis: ko tad, tis jau muns glupīs krustdāls! Tie gadījumi bija manā pamatskolas un tie tika apspriesti mūsu puiku kompānijā. Tolaik jau bērnībā viss likās jauki un normāli, bet tagad atceroties tos laikus es atceros arī to, ka apmēram līdz 1936. feb 1937. gadam nemaz tik jauki negāja kā tagad
daudzi sludina. Partiju laikos tāpat kā tagad, partijas viena otrai gāza virsu visādus mēslus, bet par savu tautu maz ko domāja. Annas pagastā tāda īsti bagāta saimnieka nebija neviena. Turīgākie bija Liepiņš no "Latu" mājām, Trumpmanis un Kadils no "Veršām". Kā jau pēc kara viss bij jāsāk no jauna. Lāčplēšiem: Zemniekam Oskaram, Puntem Jānism, Eglem Otto, Reizmanim Paulim un Kesterim, valdība sadeva muižu un lopu muižu centrus Ottes muižā, Annas muižā, Kauļos un Jaunannā, bet arī viņiem  zeme un (ēkas daļēji) bija, bet viss pārējais tāpat bija jāgūst ar savu darbu. Nerunājot par naudas trūkumu, arī maizes šķēlīte un pavalga uz tās bija ļoti plāna. Tika ļoti smagi strādāts gan bērniem gan vecākiem, gan vecvecākiem bija rets brītiņi kad atliekt muguru. 1934 gadā tika gāsta [gāzta] likumīgā demokrātiskā valdība un kā tagad saka Ulmaņa kliķe pārņēma valsti, bet šī kliķē 3-4 gadu laikā nodrošināja dzīvi tā ka kas vien vēlējās kārtīgi strādāt, tas vārēja arī kārtīgi dzīvot. Deva aizdevumus zemniekiem māju celtniecībai un inventāra iegādei, ko deva par brīvu, kam bij atlaides, to es nezinu, jo biju vēl par jēlu lai ko saprastu. Zinu tikai ka manam tēvam deva mājas celtniecībai, kuru viņam piešķīra Lēģerniekos par piedalīšanos kaujās par Latvijas atbrīvošanu, aizdevumu naudā ar 50% atlaidi un būvkokus par brīvu. Vsiu naudu uz rokas nedeva, bet pa daļām. Pirmā daļa pēc 
pudumenšu
 [pamatu] uzbūvēšanas, otra daļa par būves pabeigšanu un trešā daļa par iekšas darbiem. Pēc katra etapa nāca bankas finansu pārbaude, un ja darbs bij izpildīts, varēja saņemt naudu otrā etapa izpildei. No 1938 g līdz 1941 g. Annas pagastā visi iedzīvotāji dzīvoja normālu dzīvi cits pārticīgāk cits mazāk pārticīgi. Visi kas strādāja dzīvoja labi. Tādu dzērāju kā tagad, kas tikai dzer un gaida lai valdība ko dod, toreiz nebij, Iedzēra hau arī tad, sevišķi amatnieki, bet tikai tad, kad darbs padarīts un var svinēt svētkus. Dzeršanas uzplaukums sākās ar krievu ienākšanu Latvijā. Tad šnabis kļuva lēts un glupu tautu bija vieglāk piemānīt un valdīt. 1940. gadā man alga bija Ls 90.- ka praktikantam uz ceļu remontu mašīnām tad šnaba pudele maksāja Ls 2, - uzvalks Angļu bastons Ls 60. -
lai tikai es ievērojot, ka veselības rotā ierindas solis parasti esot tikai „in gleišritt”. Tā nu man neizdevās no savas šeftes tikt vaļā. Kādā dienā rotā satiku vienu lettiņu leģionāru, kurš izsludinātās gaisa trauksmes laikā ar tačkām piedzina akmeņogles kurtuvei. Es kā dežurējošais instruktors biju atbildīgs, lai visa rota būtu patvertnēs, kuras gan bija vienkārši izrakti grāvji kādus 100 m ārpus kazarmām. Saimnieciskie darbi gan bija jāpārtrauc tikai tad, kad sākās uzlidojums. Lettiņš bija nesaprašanā, kā tad viņš drīkst neizpildīt uzdevumu un sāka brīnīties, kad es viņam in „laufšritt” doties uz patversmi, bet, kad es viņam skaidri uzbļāvu latviski: smirdi kokos, tad viņam arī pielēca. Aizgāju viņam līdz un noskaidroju, ka viņš ir gandrīz mans kaimiņš, tas ir no Kalncempju pagasta gleznotājs Šutka Aleksandris. Izrunājāmies vēl šad un tad par savu dzimteni un vēlāk pēc kara bieži satikāmies vai nu Kalncempjos vai Annā, kādai izrādei viņš man pat gatavoja dekorācijas. Tas ir cilvēks ar lielu pienākuma apziņu un labsirdību. Šajā rotā rīkoja arī sporta sacensības gan tikai skriešanas 1500 metros. Kazarmju priekšnieks painteresējās vai arī no mūsu latviešiem kāds nevēlētos piedalīties. Es atteicu, ka jāaprunājas. Es jau zināju, ka Leimanis bijis Latvijas jaunatnes izlases sastāvā. Norunājām, ka notēlosim muļķus. Pieteicu viņu tā, ka viens no mums mēģinās skriet, bet skrējis viņš ir tikai ganos govīm pakaļ. Sacīkšu rīkotājs gardi nosmējās un teica: Gūt, gut un solīja sporta krekliņu un īsās sporta bikses. No tām nolēmām atteikties un Leimanis, kurš vācu valodu pārvaldīja daudz labāk par mani, notēloja, ka viņš gan kaunoties skriet īsās biksēs, lai atļauj skriet garajās. Fricis atkal nosmējās un atļāva. Tad nu mēs norunājām, ka garās jau ir arī apakšbikses un tā nu saspraužot bikšu priekšu ar vairākām drošības adatām, lai negadītos kāda „uzkāršanās”, viņš gāja uz starta vietu. Friči, t.i. publika bija stāvā sajūsmā, arī mēs ar Korogašinu. Sportistu skrējienam sanāca apmēram kāds vads, t.i. no 40 – 50. Skaļi stādīja priekšā, nosaucot pakāpes un uzvārdus, bet Leimanim pie virsdižkareivja piesauca arī: lettiše kamerad!
laba tēmēšanas aparatūra. Iznīcināja dzelzceļa uzbērumu, sagrāva tiltu pilsētā, kas bija pār Egeres [Egeras] upi un tikai vienai ēkai, kas bija ļoti tuvu dzelzceļa līnijai, sagrāva vienu stūri. Pilsētai, kurā gandrīz katrā mājā bija lazarete, netika izdarīti nekādi postījumi. Pēc uzlidojuma otrā dienā mēs visi trīsi latvieši braucam pilsētu apskatīt. Tad atvadoties no pilsētas iegājam viesnīcā „Grand Prite”, kurā vermahta zaldātus neielaida, bet mūs, kas skaitījāmies „৸৸ soldāter” ielaida. Tur par naudu bez taloniem varēja nopirkt alu, sēnes un kaut ko līdzīgu rasolam. Friči dzēra no maziem kausiņiem, mēs katris paņēmām pa vienam litrīgajam un pēc tualetes apmeklējuma un rasola notiesāšanas vēl pa litrīšam. Blakus sēdošie friči acis vien bolija, jo viņi jau ar saviem ¼ l kausiņiem dilst stundām. Pienāca pie mums viens „brūnais fazāns”, tā mēs saucam tos SA partijniekus, un jautāja, kas mēs esot par „landsmeņiem”. Lejmanis lepni krūtis izgāzis atbildēja: Grosletland. Fazāns interesējās kur tāda valsts esot uz ko saņēma atbildi: In Eiropa! līdz ar to nu visiem fazāniem bija skaidrs, ka LielLatvija ir Eiropā un to apdzīvo alus lieldzērāji. Pēc tam es vairs Karlsbadā neesu [neesmu] bijis. Veselības rotā man kā seržantam bija pēc saraksta grafikas jāpilda dežūr instruktora pienākumi. Es gan atrunājos, ka nepārvaldu ne valodu, ne it sevišķi ierindas mācību komandu. Manu atrunu neņēma vērā un tad es nolēmu pa Pipcāna modei, kurš pie mums neieradās, izstrādāt numuru. Nostādīju rotu ierindā, nokomondēju [nokomandēju] līdzināties, mierā un pa labi skaitīt, noziņoju dežūrvirsniekam par ierindas sastāvu un uzdevumu doties uz ēdamzāli. Virsnieks apgriezās un gāja projām, bet tagad es komandēju rotu: Achtung, in laufšritt marš! Friči nesaprata ko darīt, bet pavēle jāpilda un tā Leimanis un Karagašins sāk skriet un friči smiedamies līdzi. Es jau nu komandas zināju dot arī vācu valodā, bet „nejauši sajaucu”: Būtība ir tāda komanda: in laufšritt ir skriešus, in gleišritt ir brīvsolī un in marššrit ir parādes solī. Mani izsauca kantorī un biju sagatavojies, ka tikšu vaļā no tās komandu būšanas, bet nekā, friču virsnieks gardi nosmējās un pamācīja
aizskrēja
un atnesa man konjaka pudeli, lika to visu izdzert atsauca feldšeri, kas mani
saspricēja. Naktī tiku aizvests uz Malnavas tehnikumu, kur atkal saspricēja un
pārsēja kāju un nogādāja uz Kārsavas dzelzceļa staciju, kur otrā rītā
iesēdināja sanitārajā vilcienā un, kā stāstīja citi ievainotie, aiz mums jau
gaidot sliežu arkls, kas uzaršot dzelzceļa gulšņus. Tā arī bija, mēs aizbraucām
ar pēdējo ešalonu un mums no muguras nāca sliežu arkls līdz Balviem. Ja man
būtu vesela kāja, noteikti būtu laidies no ešalona caur Sitiņu un Jaunannu uz
mājām, bet Dieva laime, ka netiku, jo noteikti mani novāktu sarkanie partizāni
Jaunannas mežos. Gulbenes stacijā satiku savu komercskolas biedru un attālāku
radnieku Čerbikova Jāni, ar kuru nosūtīju nelielu zīmīti uz Annas pagastu tēvam
un mātei. Tālākais ceļš caur Rīgu uz Liepāju un tālāk caur Berlīni uz
Karlsbadu, tur starptautiskajā (bijušajā) sanatoriju un kūrortu pilsēta doktori
gudroja vai kāju ņemt nost vai atstāt. Tomēr atstāja, izkratīja tārpus, kas
bija zem pārsēja un bez liekas graizīšanas sāka ārstēt un izārstēja. Šajā
kūrortpilsētā agrāk bija bijuši kvartāli tādām valstīm, kā Francija, Anglija,
Vācija un kopumā tā piederēja Čehoslovākijai, tagad bez šaubām tā bija Vācijas
teritorija kā jau visa „Jaunā Eiropa”. Visā lazaretes korpusā es biju vienīgais
latvietis un nu vajadzēja lauzīties ar vācu valodas apgūšanu. Pēc kādas
nedēļas, kad sāku klibot pa kvartālu, sastapu vēl vienu latviešu leģionāru un
pakāpeniski noskaidrojās, ka pa visām pilsētas lazaretēm kopā esot kādi 8
leģionāri. Pa visu pilsētā pavadīto laiku es satikos un kopā pavadījām atpūtu
ar Leimani no Siguldas, Karagašinu no Daugavpils, Riekstiņu no Madonas
apkārtnes un Pipcānu kaut kur no Latgales. Mana kāja tik ātri sadzija, ka
drīzumā draudēja nosūtīšana atpakaļ uz fronti un pēc visas tās izbaudītās
elles, tas bija briesmīgi. Tagad izmantoju Daugavpils lazaretē gūto pamācību un
izlīdzējos ar tola „riekstiņiem”. Mūsu formas frenču kreisajā apakšējā svārku
stūrī bija iekšpusē zem oderes iešūta kabatiņa, kurā obligāti bija jābūt
pārsiešanai nepieciešamās
mūžīgās kaušanās un mukšanas, tad strutas iegāja nelielajā brūcē un kāja sāka pampt. Milbergs pieņēma lēmumu mums atkāpties pa laukiem, ne pa ceļiem, lai nesatiktu žandarmus, bet kur tu izbēgsi no viena ceļu krustojuma žandarmu brigāde četri vīri sāka šaut gaisā un saukt, lai nāk pie viņiem. Attālums bija apmēram pus kilometrs. Žandarmi bija panākuši no ceļa nost kādus 100 metrus. Milbergs noteica turēt automātus un šautenes plecā, bet, kad nonāksim pie priekšā stāvoša ežmala un līdz žandarmiem būs apmēram 50  metru krist aizsegā un no visiem stroķiem atklāt uguni. Šo kauju izvedam teicami un visi četri pārsteigtie visu varošie un pavēlošie žandarmi ar visiem saviem krūšu bleķiem palika gulēt siltā saulītē uz visiem laikiem. Pārējie no šās žandarmu brigādes klupa savos močos un bļaudami desant – partizānu ņēma vagu uz dzimtenes pusi. Kliboju tālāk un pa ceļam satiku savu vadas [vada] virsseržantu jeb kā vāciets sauca špīsu krievs staršinu. Tas bija mūsu špīss arī Vaiņodes kazarmās. Tagad pēc ievainojuma, ko dabūjis pie Novosokoļņikiem atkal atsūtīts uz fronti tieši juku laikā Janumu gan saticis, bet viņš ar saimniecības daļu atsūtīts uz aizmuguri sagādāt vietu atpūtai. Špīsa uzvārds bija Kažociņš. Zelta vecīts [vecītis], stipri lamājās, bet ar iekšējo smaidu un darīja visu, lai puišiem būtu ko ēst un ar ko šaut. Kādu dienu paliku pie saimniecības vada, bet tad kājai ap ievainojumu metās zili riņķi, tātad asins saindēšanās. Kažociņš man iedeva vienu melnīti bez sedliem un izstāstījis, ka Krešķos ir mūsu pulka sanitārā vienība taisīja mani pa stigu. Jājot kāja bezkaunīgi sāpēja līdz tam laikam, kamēr no krūmiem sāka uz mani šaut, nezinu, vai tie bija partizāni vai krievu izlūki. Tad sāpes nejutu, arī pēc automāta no pleciem neķēru, bet ieķēries mellītim krēpēs, bliezu blakus krūmiem cauri un prom biju. Mellītim bija nedaudz trāpīts pakaļas gurnā, tamdēļ viņš ieslēdza augstāko ātrumu. Tālāk bez starpgadījumiem nokļuvu pulka sanitārajā daļā. Tur dakteriem bija pilnas rokas darba ar ļoti smagi ievainotiem zēniņiem. Par laimi satiku savu Valkas arodskolas biedru Vildi, tas sanitdaļā brauca par šoferi. Ieraudzījis manu neglīto kāju
pielikta vannīte ar ūdeni, viņš ī nepaspējis Pipcānu noturēt, ka tas drāzies vanniņā iekšā, tai pāri un ar nagiem iekšā medikamentu skapja stikla durvī, skapis bijis pie pretējās sienas. Ārsts sācis bļaut: heraus ferrihte! Pipcānam rokas un seja ar asinīm medikamenti uz grīdas, tagad nu ar plāksteriem aplīmēts guļot gultā, nu būšot reiz miers. Tomēr miers vēl nebij pēc kādas nedēļas viņu pārcēla uz mūsu lazareti, jo te jau bijam brīvi latvieši. Mēs norunājam, lai viņš netaisa nekādus fokusus, jo tad mūs visus ātri izrakstīs no lazaretes. Pienāca laiks, kad bijām visi apārstēti un sāka pierakstīt, kur mēs vēlamies pavadīt veselības uzlabošanas iestādes. Tā, ka mums dzimtenē bija krievi, tad lūdzam, lai atstāj mūs šeit pat kaut kurā veselības uzlabošanas rotā. Vienā no pēdējām dienām lazaretes saimniecības daļā norīkoja sev līdz produktu saņemšanai mani kā priekšnieku un Pipcānu kā strādnieku. Fričiem jau ৸৸ seržants bija jau kungs, kuram prasti darbi nebij jādara, bet Pipcāns neko nesaprata vāciski (jo negribēja). Tā nu ar produktu vedamajiem ratiņiem, kuriem priekšā bija tāda kā dīstelīte ar rokturiem, braucam kalnā uz noliktavām apmēram kādu ½ kilometru. Saņēmām produktus un braucam lejā. Es ar friču seržantiņu nācam no muguras un Pipcāns pa priekšu vilka ratiņus. Tad, kad ceļā sākās asa nogāze, viņš apsēdās uz ratiņiem, ar kāju vēl atgrūdās un drāzās lejā turēdams dīstelīti uz augšu saslietu, tēloja šoferi un taurēdams pamāja mums ar roku. Noķert viņu nepaspējam, kad šķērsielas malā apgāzās ar seju uz akmeņiem un nelikdamies ne zinis par nobrāzumiem, laimīgi smaidīdams bērnu baram, kas saskrēja apkārt, lūdza: „Kleine kamerāde, bitte essen”. Bērni gan netaisījās ēst, bet palīdzēja salasīt produktus un kraut ratiņos, laime, ka nekādu lielo zaudējumu nebija. Otrā jeb trešā dienā mūs trijus: mani, Leimani un Kragasinu nosūtīja uz veselības uzlabošanas rotu apmēram 5 – 7 km no Karlbadas. Pēc tam bija angļu aviācijas uzlidojums Karlsbadai. Lidmašīnas lidoja tik augstu, ka neizskatījās lielākas par pildspalvu. Friču zenītlielgabali tās nespēja apkarot, jo augstums un lidmašīnu ātrums bija par lielu. Toties lidmašīnās bija ļoti
Gūtmanis Egons no Liepājas, Šnitko no Rīgas, Labanovičs no Rīgas un es no Valkas , mobilizēti un visi frontinieki no lazaretēm. Mūsu vada komandieris bija Liepkalns bijis skolotājs no Lejasciema. Ļoti lādzīgs vīrs. Jutās ļoti neērti, kad viņam jāmāca mums kaujas mācības, bet mēs jau to labi sapratām un pārrunājām, lai tik stāsta, jo jaunie jau vēl neko nezin par kaujām un kā tas ir praksē, jo jaunajiem vismaz kazarmās nedrīkst mācīt. Vispār vācu apmācību programmā kaujas mācības bija tikai uzbrukumu kaujas taktika, bet par aizstāvēšanos bija uzskats, ka tā jau skaitās gļēvulība un atkāpšanās tikpat kā nodevība. Par viņu dullo gudrību mēs visi ieskaitot pašu Fričus dabūjām kārtīgi pa ādu sākot no Starajas Rusas caur Ostrovu un Opočku un līdz Latvijas robežai, bet visa Grosdoičlandes lielā armija dabūja to just no Volhovas un Odesas līdz Berlīnei un vēl tālāk. Viņu atkāpšanās iznāca tikai palaiska bēgšana: nach Heimāt. Rotas komandieris bija Ratenieks, vēlākais bataljona komandieris. Lāga vīrs, bet aizmugures virsnieks, laime, ka viņa vadībā nebij jāiet kaujā. Mēs grupu seržantiņi ļoti sadraudzējāmies un, kad pienāca laiks iet uz fronti, mēs visi četri kļuvam par vadu komandieriem Ratnieka bataljonā. Rotas komandieri mainījās un mūsu apmācību vada komandieri palika pie Tornas apmācot nākošos. Tornas nometnē pirmais es iepazinos ar Egonu (Līvu). Abiem mums bija lielas mutes un izdarības, uz visām līnijām tāds pat zellis izrādījās arī Teodors (Šnitko). Bataljons bija jānostāda ierindā vakara jundai, tad dežūrinstruktoram bija jāziņo dežūrvirsniekam par ierindā esošo skaitu, slimo skaitu un norīkojumos esošo skaitu. Nostādīšana gāja gausi, jo visas komandas (no iesākuma) bija jādod vāciski, bet vācu komandas daudzi nesaprata un vēl vairāki negribēja saprast un tā tā pusstunda līdz vakara jundas pieņemšanai pagāja kā pa Dvinskas tirgu. Vienā vakarā, kad dežūrinstruktors bija Egons (toreiz vēl nebijām draugi), viņš nekādi nevarēja ievest kārtību ar vācu komandām. Tad no ierindas iebļāvās Teodors: itodu volūtu nesaprūtu, runai latgaliski! (Viņš pats latgaliski ļoti maz saprata, jo strādādams Rīgā šķirotavas stacijā, tikai bija dažus vārdus iemācījies).
ar kalnu dzelzceļu, tad nedaudz pakāpāmies un tad ar liftu uzbraucām skatu tornī, kur ar jūras stacionāro binokli varēja jūsmot par tālumā esošiem Alpu kalniem. Par visu to karavīriem nebija jāmaksā. Sporta laukumos spēlējām arī futbolu un volejbolu. Vienreiz pat „auslenderi” pret „reiha” vienībām. Auslenderos bija daudz holandiešu un spāņu. Reiz kalnos pie mums pienāca slaids latvju zēns un noklausījies, ka mēs runājam latviski nolēmis draudzēties. Noskaidrojās, ka tas ir 16 gadus vecs, dzīvojis Rīgā, bet viesojies arī Annas pagastā, jo Guldupiešos esot viņa tēva brāļi. Tā nu es satikos ar savu novadnieku Žagaru, kurš ar vecākiem bija evakuējies no Rīgas uz Vāciju. Tā kā viņš 16 gadu vecumā bija slaids un plecīgs puisis, tad viņa dokumenti tika ļoti novalkāti, tos uzrādot lauku žandarmiem, jo tie jau ķēra dezertierus. Šis zēns mums ļoti noderēja pie „augļu kandžas” iegādes. Ar kaprāli Riekstiņu mūsu pulciņš sevišķi nedraudzējās, jo viņam galvenā interese bija par meitenēm, sievietēm un vecenēm. Karlsbadā uz to dzīvokļu durvīm, kuros dzīvoja karavīru sievas esot bijuši uzraksti: „Karavīra sieva”. Ja šo dzīvokli kāds karavīrs apmeklēja, tad to tūlīt uz fronti, bet, ja šis karavīrs bija auslenders, tad kara tribunāls. Tomēr šie bargie likumi tika apieti ar līkumu. Mums bija šausmīgs pārsteigums, ka diena, vakars vai nakts uz parka soliņiem notika tas, kas ar vardēm notiek tikai agrā pavasarī un kinoteātra priekštelpās, gar sienām mācījās neredzētas jeb fizkultūras vingrojumu paņēmienus. Te nu nelīdzēja ne pie kafijas un cigaretēm pieliktie medikamenti, ne dažu „neapzinīgo” aizrādījumi. Žandarmi tur neiejaucās, jo droši vien viņiem bij doti norādījumi, netraucēt jaunu rezervju sagatavošanai ieilgušajam jeb nākošajam karam. Brīnumu lietas piedzīvojām arī ar cīņu biedru no Opočkas, kareivi Pipcānu. Viņa vēsture pēc paša stāsta bija šāda. Pēc Jāņu dienas. Kudavevas iecirknī bija mierīgi un visas rotas pakāpeniski vienu pēc otras aizveda apmēram 3 km aizmugurē un pie alus, siera, olām un plānā konjaka 24 stundas varēja nosvinēt bijušos Jāņus. To, ka tik tālu vis bija taisnība, jo arī es to pieredzēju. Arī man tas beidzās ar nelielu šmauci. Mūs izvietoja sādžā, bet rotas virsnieki aizgāja
pa miusiski! Es ātrumā atcerējos anekdoti ko mēs rāvām vaļā Gulbenes arodskolas laikā un komandēju: Dvinskī požarņiki mīrīgi, piec to mozo mokeinīša kraisā pusē leidzinotīs, pa labu pusi pazaverīs, načaļņiks atīt! Puikas sāka rēkt un ar lielām pūlēm dabūju kārtību ierindā, lai pa īstam varētu nodot ziņojumu dežūrvirsniekam, bet viss izdevās pa godam. Pēc tam es biju cieņā pie saimniecības daļas fūrmaņiem, jo tur gandrīz visi bija latgalieši. Kaut es viņiem izstāstīju, ka esu [esmu] no Alūksnes un Gulbenes apkārtnes, bet viņi tik noteica: tei kei tei miusejīs. Draudzēties ar saimniecības daļu bija saimnieciski izdevīgi. Laiks pagāja. Nosvinējām 18.novembra svētkus. Decembra sākumā aizgājām atvaļinājumā uz Tornu. Tur mūsu večiem bija pazīšanās pie ļergas krodzinieces. Ļergu tur gatavoja no denaturētā spirta – prīmusu degvielas. No tāda dzēriena kur Latvijā uz pudeles bija miroņgalva ar sakrustotiem stilbu kauliem zem zoda, kur bij uzraksts: zūd acu gaisma un var iestāties nāve. Mēs tulkoja pa savam: Zūd nāve un iestājas acu gaisma. Poļu vecenes to mantu pārtvaicēja un pievienoja kādas nekādas zālītes. Visi dzēra, bet nenomira ne akli palika un ja ar vienu roku aizspieda degunu un ar otru iemeta malciņu, tad nekādas smakas arī nebija. Kunga dūšā nākot uz mājām pa ceļam mums tik tālu uzmācās dzimtenes mīlestība, ka nolēmām lūgt nometnes komandantu, lai komandē mūs: nah Kūrland. Neievērojām nemaz to, ka ir jau vēls vakars un friču majors jau guļ mēs ar Egonu tikai gāzāmies teltī un gatavojāmies ziņot, bet majors pārbijies gribēja ķert pistoli, kura bija uz naglas pie sienas, bet man izdevās to saķert pirmajam. Vecais gribēja bēgt ārā, bet Egons stāvēja uz durvīm. Tagad mēs sapratām, ka sūdi būs un man iešāvās galvā doma un es pasniedzu pistoli majoram un pateicu: bite šon und enšuldigen bitte. Vecais bija vai mēms, paņēma pistoli, izvilka no maksts un izšāva griestos. No šāviena pieskrēja sardzes zaldāti un mūs aizveda uz soda bunkuru, kas bija tāda kā zemē ierakta kartupeļu glabātuve. Sargs pie durvīm un basta. Rītā uz tiesu kur bija komandants un divi leģionāra virsnieki. Vecais nemaz nebija ļauns, kad visu smalki izstāstījām kāds nolūks bija mūsu
Uzbrukums jau nebij [nebija] svarīgas nozīmes: Mums bija tikai jāpiekļūst pie krievu ierakumiem un jāizsauc
viņu ieroču uguns, lai varētu atzīmēt viņu punktus. Grāvju tīrīšana un
iebrukums dziļāk frontes līnijā nebija paredzēts. Galvenais tagad bija Baķa
dzīvība. Bet kārtējo reizi bija vai nu Dieva pirksts vai dzērāja laime.
Nevienas mīnas mēs neaizskārām un kā nākošās naktīs sapieri izlūkoja – mīnu
lauka tur nemaz nebija, vai nu vācu sapieri bija kļūdījušies lauku atzīmējot,
vai krievi mūsu mīnas kādā naktī pārvietojuši blakus, kas gan maz ticams, jo
visu lauku pārcelt nav iespējams. Ja mēs būtu gājuši pa plānā atzīmēto mīnu
brīvo stigu, tad būtu iegājuši mīnu laukā. Pie krievu grāvjiem pašaudījāmies un
tur sacēlās tāda panika, ka daži neuzvaramie izlēca no grāvjiem un muka uz
aizmuguri, bet mēs arī mukām tikai uz saviem grāvjiem. Starplaukā, kur kalniņš
mums deva aizsegu no krievu uguns, sasējām raķetes pie nogāzto priedīšu zariem
un zaros pielaidām uguni, tad vienā stiepienā ielēcām savos grāvjos. Ne
kritušo, ne ievainoto mums nebija un droši vien vaņkām tāpat, jo nekāda kauja
nenotika. Bet tad uzliesmoja zaru čupas un aizdegās visādu krāsu raķetes. Daudz
jau viņu nebija, jo man tik bija raķetpistole ar raķetēm, kuras jāšauj uz
krievu uguns punktiem. Nu bija īsts Jāņu ugunskurs. Jaņka blieza no visādiem
stroķiem, arī mūsējie neklusēja, bet kritušo nebija, ja nu kāda nomaldījusies
lode jeb mīnmetēja mīna kādam netīšām netrāpīja. Rīta agrumā mēs ar Baķa Jāni
manā bunkurā izdzērām pudeli pēc paegļu ogām garšojoša riebīga konjaka pudeli
„Drei grachik” un Jānis aizgāja uz savu vadu un vairāk mēs nesatikāmies. Pēc
Jāņiem sākās kaujas mums blakus esošā pulka teritorijā, tur krievi ieņēma kādu
augstieni un neskatoties uz nepārtrauktiem pretuzbrukumiem, to neatguvām. Es
šajās kaujās nepiedalījos, jo no mūsu pulka palīgā sūtīja trešo rotu. Šo kauju
laikā mana vada komandieris oficiāli ar pavēli „piesita pēdu”, jo viņam bija
nelāga, drēbes bikses, kas pēc kauju trokšņa dikti drebēja. Vada komandēšanu
uzdeva man. Jūlija pirmajās dienās fronti pārgrupēja, jo blakus pulkam bija
lieli zaudējumi un mūsu pulka 1.rota ieņēma citas pozīcijas, tas notika naktī.
apkopšana, ēdināšana un ārstēšana bija ļoti laba.  Vecākā māsiņa
mūsu palātā bija lietuviete un arī galvenais ārsts lietuvietis. Tā nu mēs, latvieši,
kuri bijām šajā plašajā palātā kādi 5 līdz 7, tikām aprūpēti kā „broļukas”. Tur
apmēram 3 nedēļu laikā, kad es tur biju, notika divi atgadījumi. Visas gultas bija
tā aizņemtas, ka arī uz palodzēm bija guļamvietas.
Gultā blakus vienam logam gulēja 'viens vlasoviešu virsnieks. Kaut gan viņš bija jau pilnīgi
vesels, bet kašķējās ar ārstu, kurš viņu gribēja izrakstīt no lazaretes, un savu
gultu neatbrīvoja. Uz palodzes gulēja mūsu latviešu leģiona zēns Kancāns.
Viņam bija sašauta kāja un tam bija grūtības ar kāpšanu uz palodzes. Māsiņa lūdza
vlasovieti, lai tas apmainās ar Kancānu, bet tas pateica, ka viņš ir
virsnieks un tas viņam ir apkaunojoši. Kancāns pienāca pie manis un prasīja vai
es nevarot kaut ko viņam pagādāt. Vai es nevarot nākdams no atvaļinājuma
pilsētā ienest palātā savu durkli.
Bija tāda lieta, kad tiem kurus drīzumā izrakstīs no slimnīcas, izdeva
atvaļināja zīmes uz Kauņas pilsētu. Tā kā es biju jau vesels un pie daktera
vizītes tēloju „dolmičeru”, tas latviski ir tulku. Tomēr tulkot no latviešu uz vācu valodu medicīniskos terminus man negāja viegli, tomēr centos un pēc vizītēm katru
dienu pēcpusdienas varēju dabūt atvaļinājumu uz pilsētu.
Pastaigā pa pilsēt [pilsētu] izdeva personīgo formas tērpu un arī durkli. Es teicu
Kancānam, lai viņš izbeidz glupjas runas, jo es taču nepalīdzēšu nomušīt
vlasovci. Viņš sāka smieties un teica, nemuldi nu, es neesu [neesmu] slepkavnieks, bet
man ir plāns, kā  dabūt vlatovcu no gultas ārā. Es piekritu un slepus ienesu durkli
palātā. Kancāns otrā rītā, līdzko vlasovcs bija pamodies, skatījās uz viņu ar
pārgrieztām acīm, grieza zobus un vilka sev no pagalves durkli, kurš bija apziests ar sarkanu marmelādi. Vlasovcs pietrūkās sēdus, bet Kancāns pabāza durkli atpakaļ zem galvas un tēloja ka neko nav darījis. Rīta vizītē vlasovcs pats izprasījās no lazaretes un gulta Kancānam bija brīva. Otris [otrs] ļoti traģisks notikums notika pāris dienas pirms manis izrakstīšanas no lazaretes. Dienās uz vienas no palodzēm sēdēja kāds vācu instruktors, kuram bija amputētas abas kājas virs ceļgaliem. Viņš jau ilgu laiku tur sēdēja un lasīja grāmatu. Logs bij' atvērts un viņš baudīja pavasari. Vienā momentā viņš izmeties pa logu, kas
nejauši izgājis frontei cauri un ieklunkurējis mūsējo bunkurā, tātad maiņa bija mums izdevīga – kareivis pret kapteini. Mūsu kareivis jau nu neko nezināja ko stāstīt par frontes stāvokli, bet vai krievu kapteinis gribēja stāstīt, to es nezinu. 10.jūlijā krievi ar lieliem spēkiem un blīvu artilērijas uguni ielauzās mūsu pozīcijās. Blakus esošais vāciešu pulks triecienu neizturēja un fronte tika pārrauta. Lai nepaliktu ielenkumā arī mūsu pulks atkāpās. Mūsu 15.divīzijas komandieris laikam bija kāds pusdulls idiots. Nebij [nebija] zināms kur jāatkāpjas nedz kur jāaizstāvas. Mēs kāvāmies bez kādas jēgas dienās un naktīs. Atkāpāmies pa mežiem un laukiem, krievi mūs vajāja, braucot pa ceļiem. Mūsu tankus un lidmašīnas nejutām, bet krievi saimniekoja pa zemi un gaisu. Savu pulka komandieri es satiku, kad viņa komandēšanā bija palikuši 35 cilvēki. Pulka štābam uzbruka krievu tanki, bet laime, ka mums bija vismaz tanku dūres. Es arī dabūju šaut uz vienu tanku, bet nopūdelēju, tomēr tanks juzdams, ka uz viņu šauj, mainīja virzienu. Mani ar mana vada paliekām nosūtīja ar tanku dūrēm aiztures pozīcijās, kuras jānotur neatceros cik tur stundas, bet mēs jau pēc pāris stundām bijām spiesti atkāpties, jo mana dažu cilvēku grupiņai nebija nozīmes nolikt galvu krievu tūkstošu priekšā. Atkāpāmies, bet Januma pulka vairs nesastopam. Visā frontē bija tāds haoss, ka neviens neko nezināja. Cik kritušo, cik ievainoto, cik gūstā kritušo, cik „pēdu piesitušo” uz Latvijas pusi. Pēdas piesitēju bija lielais vairums, jo piesūtītie papildspēki no „Grenšriciem” tā tos vecākā gadagājuma leģionāri sauca, nemaz neieņēma aizstāvēšanas pozīcijas, tikai joza atpakaļ uz Latviju. Mūsu pulciņam augstākā ranga komandiera nebija un tā mūs sāka pievākt dažādu vienību virsnieki. Beigās salasījāmies kopā lielāks bars, kādi 100 veči un starp mums bija viens leitnants, ja nemaldos uzvārds bija Milbergs. Turējāmies kopā, bet drīzi, nākošo dienu kaujās, arī mūs izpluinīja. Palikām kādi 10 vai vairāk vīri. Uz ceļiem bija frontes žandarmi un tie grāba visus ciet un dzina atpakaļ uz fronti. Vienā kaujas epizodē mani ievainoja kreisās kājas papēdī ar sprāgstošas lodes šķembu. Ievainojums neliels, būtībā nieks, bet tā kā kājas bija tulznās no
Kad viņš paspēra soli uz priekšu un kad pārēja šajā izdarībā pieņēma pamatstāju, viņš dziļi paklanījās, tad atkal izsauca ovāciju vētru. Pēc starta šāviena viņš sāka tēlot elles skrējēju augstu palēkdamies, bet mums bija noruna, ja viņš jūt, ka spēj būt špicē, lai cīnās, ja jūt nevarēs, lai taisa fokusus. Pēc kāda ½ kilometra veikšanas viņš kāpināja tādu tempu, ka aizgāja visiem priekšā un nu mēs redzējām, kā skrien skrējējs, kas skrien, ar izkoptu tehniku. Tā viņš noskrēja vadībā visu distanci un pārējie atpalika par vairāk kā 10 metriem, jo starp tiem kā izrādījās bija gan tikai govju gani. Pie finiša mēs ar Korogašinu cēlām vareni gaisā un arī friči piebiedrojās saukdami lettiše kamerād! Kā balvu saņēma vienu pudeli konjaka un cigaretes vairākas paciņas. Garnizona jeb kazarmju [kazarmu] mantzinis virsnieka pakāpē pasniedza sporta krekliņu un biksītes, lai nebūtu jāskrien plikam garās apakšbiksēs un vēl piebilda, ka lettiše kamerāde esot ne tikai labs sportists, bet arī labs cirkus artists. Pēc tam nu bija jāatstāj šī kazarma, kur tāpat kā Karlsbadā tiešām viss bija normāli, izņemot to, ka bija mūžīgas ilgas un neziņa par mīļo dzimteni.
Tiku komandēts uz 15.divīzijas štābu no kurienes uz kaut kādu vienību netālu no Tornas tas ir bijušajā Polijā. Mani iedalīja apmācības rotā, kur bij jāmācās pašiem vācu valodā kaujas un ierindas mācības. Nometnes komandants bija vācu majors un mūsu rotas komandieris vācu kapteinis. Rotas komandieris bija ļoti lādzīgs vīrs, droši vien nebij fašisti. Kad kursus beidzām, mūs iedalīja par instruktoriem jaunkareivju apmācībām. Tie viena daļa bija sagūstītie Kurelieši, citi atkal mobilizēti no evakuētiem Latvijas zēniem. Nedaudzi bija arī kas bija frontes pulveri oduši. Sanāca jocīgi. Vadu komandieri bija no šeit mobilizētiem virsniek vietniekiem no bijušās Latvijas armijas, bet mūsu vadā par grupu komandieriem bijām mēs trīsi seržantiņi un kaprālīši, kas visi bijām no frontes izsistie un larazetēs salāpītie. Mēs bijām Es, Gūtmanis (tas ir rakstnieks ar Līva pseidonīmu), Šnitko un Labanovič.
bez kaušanās nav dzeršana. Viņš teicis, ko redzējis, jo redzējis, ka tas, kam uzticēta alus dalīšana, piešāvis alum klāt samazgu ūdeni. Es jam soku: kama tu tos somazgas piešāvi oļam, biktu pigojis pī kieves, jei pimeistu rikteigā krošā! Visi sākuši smieties, bet tas alus pienesējs ar pilnu alus katliņu šim pa galvu. A tis bei teids spierīns kas zemī un uguns portā īkšā, galva pušū, ašņi tak geims ar ūglīm malns. Es tai dullumā prūm uz sanpunktu un stostu, ka kontuzīts. Vai nu gluži tā bij, bet, ka uz visādu velnu tas zēns bij gatavs, to es pieredzēju kā Karlsbadā, tā vēlāk arī Pomerānijā. Nu tā viņš kā kontuzēts arī bija nonācis līdz Karlsbadai. Tagad šeit viņš tēloja, ka no kontūzijas palicis glups, bet bija gudrāks par gudru. Mēs ar viņu vienā lazaretē nebijām, bet Riekstiņš mums stāstīja un pats Pipcāns tik smējās un lūdza mums izturēties pret viņu kā pret glupu. Vienā agrā rītā Pipcāns izgājis no lazaretes ielas malā, kur bija dīķis ar strūklaku. Mugurā bijis tikai slimnīcas halāts, kurš bijis pietiekami īss, lai tā „manta” būtu redzama. Paņēmis grīdu slaukamo birsti, kurai kāta galā piesieta aukla, pie tās no drātes saliekts āķis un uz āķa maizes šķēle. Tēlojis makšķernieku un garāmgājējiem, kuru bijis sapulcējies tāds pulks kā uz viesizrādi, stāstījis: Kamerāden ich fišse fangen!” Pēc laba laika no lazaretes izskrējuši 2 feldšeri un stiepuši „sumašečaju” prom, bet viņš nelabā balsī bļāvis: „Hilfe, hilfe, partizānen!” Pēc šī notikuma vairs kādas dienas viņu nesatikām, bet Riekstiņš stāstīja, ka viņu ārā nelaižot, bet tagad pa telpā tēlojot aklu. Drāžoties galdos un citiem virsū arī māsiņas un feldšers gāžot vai no kājām zemē. Tad vienā rītā Riekstiņš stāstīja, ka Pipcāns atkal esot „uzlicis celtnei kroni”. Tas bijis tā: Kādreiz atkal kārtējā aklo seansā sagriezis acu ābolus uz āru un grūdies virsū dakteram [dakterim]. Tas neizrādījis nekādu pārsteigumu un līdzjūtīgi teicis: vai, vai nu tev gan ar to redzi sliktāk vien paliek, ienāc pie manis kabinetā pēc stundas es izsaukšu acu ārstu un tas kolēģis t.i. Riekstiņš lai tevi atved. Tad arī viņš pēc ārsta izsaukuma vedi Pipcānu uz kabinetu. Kad atvērušās durvis Riekstiņš redzējis, ka pie durvīm
audiencei pie viņa. Mēs pat izspiedām gandrīz asaru stāstīdami par mūsu bāreņu skumjām pēc zaudētās dzimtenes. Teodors izkaltējās, jo viņa uzdevums bija aprunāties ar sargu, lai tas neievēro mūsu apciemojumu. Mūs sodīja ar bunkuru uz trīs sutkām pie ūdens bez maizes. Tomēr bada nebija, jo to pašu kolrābju plāno zupu, ko ēda visi, mums sargi piekāpās mūsu puišiem, lai tie nodotu mums. Mani latgalieši pagādāja arī cigaretes un kādu biezāku kumosu. Draugu netrūka un izņemot stipru salšanu uz kailas zemes trīs sutkas nekas šausmīgs nenotika. Izlaida no bunkura un pēc kādas nedēļas bija jādodas krievus aizturēt, lai tie netiek uz fāterlandi. Izdalīja ieročus. Kareivjiem bija šautenes un tanku dūres, mums instruktoriem automāti un pistoles, munīciju katram viena aptvere un šautenēm pa vienai ielādēšanas kopai, t.i. 10 patronas. Ielādēja vilcienā un sākam braukt. Dūša bija riebīga. Mēs vecie jau zinājām, ka Hitler kaput un friči mūk nah heimāt un mums nevienam nepatiktu atdusēties svešā poļu zemē. Tad mūsu vagonā izcēlās neapmierināta bļaustīšanās. Caurmēra runas bij par padošanos gūstā, jo tad tiktu uz dzimteni. Es tikai pieminēju, lai nemēģina, jo kaujas laikā gūstekņus pieņem tikai nogādāšanai uz debesu laukiem. Tad tika spriests par iespēju ārpus kaujas lielākam baram pāriet gūstā, bet tas viss izrādījās tikai nereāli sapņi. Kādā stacijā mūs izlādēja un pavēlēja ieiet kādā lielā ēkā ar lielu zāli, lai mūs pabarotu un saņemtu munīciju. Mūs paēdināja un ieveda kādā šķūnī, kur bija pilns ar munīcijas kastēm, kapļiem un laužņiem. Mums izdalīja lāpstas, kapļus un laužņus, bet kareivjiem atņēma tās 10 patronas. Izgājām ārā no šķūņa un redzējām, ka vairs nebija šauteņu, kuras tika saslietas piramīdā uz pagalma, nebija arī pajūga nedz automātu un tanku dūres, kuras palika pajūgos. Divi sargi, kas bija pie ieroču uzraudzības arī bija atbruņoti. To izdarījuši lauku žandarmērijas vīri, kuri piebraukuši ar automašīnām. Mūsu bataljona komandieris Ratenieks mums paziņoja tāds esot rīkojums, jo ieroču steidzīgi vajagot frontei un tuvāk rezervju neesot. Mēs tagad skaitoties būvbataljons un
Vītoliņa Jāni un Būdes Verneru. Opočkā izkāpām un vairāk viņus neesu [neesmu] saticis. Vītoliņa Jānis pazuda bez vēsts, bet Verners pēc kara bija Londonā bankas direktors. No stacijas ar frontes kravas mašīnu aizbraucu uz 15.divīzijas štābu, no turienes uz Januma pulka 1.bataljona 1.frontes 1.vadu. Pulka štābā saņēmu dienesta paaugstinājumu un ievainojuma nozīmi – „melno ķiveri”. Tagad biju kaprāļa dienesta pakāpē kā vada seržants. Fronte bija nostabilizējusies īstā ezeru zemē Kudarevas pozīcijās. No visas mūsu Januma dibinātās un mācībās instruktoru rotas 1.bataljonā bija tikai viens trešās rotas vada seržants kaprālis Baķis. Visi bija sveši gan instruktori, gan kareivji. Palicis bija tikai Janums – pulka komandieris, Ameriks – bataljona komandieris un Blūms – rotas komandieris. Mans tiešais  priekšnieks – vada komandieris bija leitnants Klinsons. Viņa tēvs bijis Latvijas armijā, kā ģenerālis, bet dēls gan bija īsts kancelejas žurka. Visas vada sadzīves un apgādes būšanas uzvēla uz maniem pleciem. 1944.gada 23.jūnijā savā kāzu atceres otrā gada dienā saņēmu pavēli ar vienu grupu no mūsu vada veikt izlūkošanas kauju naktī no 23. uz 24.jūniju. Brīvprātīgos mēs nemeklējām, jo Jāņu naktī iet uzbrukumā, kad frontē viss mierīgi nav ko meklēt. Paņēmu savu vada 1.grupu un gaidījām vakaru. Pie manis atnāca 3.vada komandiera vietnieks Baķis un teica: Čerbikov, mēs esam palikuši divi no Starajas Rusas purva velniem un abi arī iesim kaujā. Es nepiekritu, jo tā būtu pašdarbība ņemt man līdzi cita vada instruktoru, bet tā kā Janka bija krietnā švunkā, tas tik smējās un piesolīja arī man ieraut. Es atbildēju, ka savā kāzu naktī nedzēru ne pirms 2 gadiem, ne arī dzeršu tagad. To dzirdot viņš teica, ka, ja tā esot mana kāzu atceres nakts, tad viņš obligāti nākšot par vedējtēvu. Strīdējāmies līdz no rotas pienāca pavēle ievest grupu starplaukā, jo bija jau krēsla un Jāņu nakti tumšāku nav ko gaidīt. Kamēr es pārbaudīju savas grupas vīrus, Baķīts jau bija ārā no grāvjiem un rāpās uz starplauku. Pēc starplauka plāna es redzēju, ka viņš rāpās tieši uz mūsu pozīciju priekšā izlikto mīnu lauku. Izeja bija tikai viena, sekot viņam, ja viņš uzkāps uz mīnas – uzies gaisā un izjauks visu slepeno uzbrukumu.
bija trešajā jeb ceturtajā stāvā un nositās, bet vēl daudzas stundas bijis pie samaņas. Es to pats neredzēju jo biju atvaļinājumā pilsētā. Pienāca diena, kad mani izrakstīja no lazaretes un tā kā mans ievainojums bija viegls un dzeltenā kaite arī izārstēta, man nedeva atvaļinājumu uz mājām, bet tieši uz fronti. Medicīnā kļuvu gudrāks un zināju kā var slimot ar dzelteno pēc paša vēlēšanās. Daugavpilī lazaretes klozeta telpās, kur tecinājām pudelītēs analīzēm, pie manis pienāca divi dzelteni latviešu zēni – leģionāri un prasīja vai man esot īstā dzeltenā. Es teicu jā. Tad lai piešaujot arī viņu pudelītē. Viņiem neesot īstais un analīzēm vajagot arī īsto dzeltenā urīnu. Es viņiem izpalīdzēju un viņi man pastāstīja, ka iedzerot papīrā ietītu tīruma zirņa lieluma dzeltenā tola gabaliņu, otrā dienā būsi dzeltens, bet tola gan viņiem vairs neesot, jo riskanti to nēsāt pie sevis. Tā nu es tiku pie receptes, kas pēc laika man noderēja. Tā kā bija jauks pavasars [pavasaris] un es izgājis frontes elles, bet mājās nebijis, nolēmu sajaukt Kauņas dzelzceļa stacijā peronus un braukt uz Rīgu. Nolēmu, ja uz dzelzceļa mani dezertēšanā nenoķers, tad iešu Rīgā leģiona štābā  pie Bangerska, ja noķers – virziens būs jāmaina uz frontes pusi. Nenoķēra un caur adjutantu satikos ar Bangerski, kuram atklāti izstāstīju, ka dezertēju, lai satiktos ar sievu un vecākiem. Lūdzu man piešķirt 5 dienas atvaļinājumu braucienam uz Valku un Annas pagastu. Man vaicāja, kurā pulkā un kurā vienībā karojis. Pastāstīju, ka Januma pulkā instruktoru rotā pie Starajas Rusas un pie Ostrovas Januma 1.bataljonā. Bangerskis pateica, ka pēc tādas pirts vajagot gan drusku atpūsties un pavēlēja adjutantam, lai štābā man uzrakstot 10 dienas komandējumu – atvaļinājumu. Atvaļinājumā nodzīvoju 13 dienas Valkā un Annas pagastā. Ja tajā laikā nebūtu pretī Annas pienotavai nošauts atvaļinājumu „pārdzīvojis” leģionārs, kura vecāki dzīvoja Lauca mājās „Veršās”, es būtu riskējis paviesoties Annā vēl kādas dienas, bet, lai nesatiktu slaveno slepkavnieku policistu Biezo, taisījos pa fikso uz Annas staciju (tagad Paparde) un prom uz Gulbeni. Uz Umerniekiem baidījos iet, jo pistoles man nebija. No Gulbenes uz Opočku. Braucam ar kara ešalonu. Pa ceļam satikos ar saviem Annas pamatskolas klases
kaut
kur uz blakus sādžu. Rotas špīss t.i. virsseržants izdalīja produktus, pīpējamos,
alu un mazliet arī konjaku. Tā kā špīsam arī ar visu ēdamo un dzeramo
„munīciju” bija jāpavada virsnieki, tad mani kā totas 1.vada seržantu viņš
atstāja savā vietā un noteica, ka šnabi lai vairāk nedodot. Rotas komandieris
esot noteicis un teicis, ka pēc viņa domām uz mani varot paļauties, jo es esot
nedzērājs, to viņš secinājis pēc Jāņu nakts izlūku kaujas. Kad zēni bija
iesiluši un kā parasti: vēl drusku vajag, tad ar manu kolēģi 3.vada seržantu
Baki nāca man iestāstīt, cik es esot foršs puika un vai tad nu saviem puikām
vēl drusciņ nepiešķiršot. Tikmēr muldēja, kamēr mana mātes sirds neizturēja un
iedevu arī, lai būtu mierīgāka sirds par pārkāpumu, ierāvu arī pats. Kad
ieradās rotas virsnieki, kuri jau nu arī nebija tīri kā stikliņi”, mēs jau
bijām „trešās lapās”, kā rotņikam skaidroja Baķis. Bija liela bļaustīšanās un
soda mācību piesolīšana. Tā kā man nu bija laba dūša un kā saka no paša velna
nebijos, tad cik nu spējis pieņēmu pamatstāju un ziņoju kapteinim Blūmam (tas
toreiz bija mūsu komandieris), ka vainīga nav rota, jo dzeramie bij manā ziņā
un es tos izsniedzu nepiespiests, tamdēļ soda mācības lai uzliek man, ne visai
rotai, jo visiem rītu jāiet grāvjos kopā un nezin vai kāds neņems ļaunā jūsu
pieņemtos mērus, soda mācība bija: ar gāzmasku galvā un 16 kg smagumu mugursomā
un šauteni rokā, celties, gulties, celties, skriešus, gulties, celties,
skriešus un tā, cik ilgi nu priekšniekam patiks jeb , cik ilgi sodāmais spēs
komandas izpildīt. Tā kā Blūms pats bija izgājis Starajas Rusas, Veļikas un Ostravas
elles un arī šoreiz nebij piedzēries. Nobļāva „atlikt ziņojumu” vai tev vēl
palika ko dzert vai notempat visu. Teicu kapteiņkungs vēl daudz palika. Blūms
pavēlēja iznest pārpalikumu un pļavas zālē visi sēdam bariņā un Jāņi bija
nosvinēti, nakts pārgulēta un grāvjos. Arī Pipcāns bijis tādā paša svinēšanā,
tikai no cita pulka citā laikā un citā vietā. Bet noticis tas tā. Kad visi jau
bijuši kārtīgā švunkā, tad sākusies starp biedriem kasīšanās. Viņš dienējis
saimniecības daļā, t.i. fūrmanis. Tur lielā daļa bijuši latgales zēni, kur „kā
viņš teica”
Ieejot
nomaināmā vada komandiera bunkurī [bunkurā], viss bija tumšs. Jautāju vai tad jums nav
„plošku”, man kāds atbildēja, tikai nemēģini uguņot, dabūsi „čemodānu” uz
galvas. Man šā vada komandieris paskaidroja, ka atstatums starp krievu un mūsu
pozīcijām esot tik mazs, ka labs sviedējs varot aizsviest granātu. Snaiperu
esot, ka biezs un lai uzmanoties, kaut ierakums esot dziļš, pilnā augumā, lai
nestaigājot dabūšot lodi pierē. Rītā lai izlasot bunkura uzrakstu, bet viņš jau
varot pateikt – tas esot „Šeit sākās pasaules daļa”. Pēc valodas akcenta
secināju, ka komandieris ir no Alūksnes puses, tad arī jautāju vai tu neesi no
Alūksnes puses. Viņš jautā un tad. Es saku es arī esu no tās puses. Viņš jautā
no pilsētas vai pagasta. Es saku no Annas pagasta. Viņš saķer mani pie pleciem
un sauc tad jau mēs no vienas puses es arī esu Anneniets Staģis Feliks. Es
atbildu kas es esu un lieta būtu jauka, ja nebūtu jāšķirās. Pēc kara mēs
satikāmies 1991. jeb 1992.gadā manās mājās „Kļavupītēs”. Viņš bija atbraucis
ciemos no Anglijas pie savām māsām un apciemoja arī mani. Bija sašauts kā siets
ar dzirdes un runas traucējumiem, bet pa pilītei vēl iedzērām, bet viņš jauca
mūsu tikšanos pie Kudarevas ar Kurzemes katlu, pēc kontuzijām viņam arī atmiņa
klibo. Otrā rītā manas 3.grupas komandieris dižkareivis Pirtnieks skriedams pie
manis tika nošauts lecot grāvī manā bunkura priekšā, nošāva vēl vienu mana vada
kareivi. Kopā no mūsu rotas krita vienā dienā 7 un neviena ievainotā tīrs darbs
no krievu snaiperiem. Mūsu ložmetējnieks vienu atklāja pretējā kļavā. Tam
nodeva kārtu un tas novēlās kā maiss. Nākošajās dienās saprotam, ka šajos
grāvjos joki tievi un kritušo māsu vadā vairs nebija. Cik atceros laikam 10.jūlijā
sākās lielā atkāpšanās no Kudarevas pozīcijām. Liela daļa artilērijas jau bija
izvākta no pozīcijām. Atkāpties vajadzēja slepenībā, bet friči jau dienu
iepriekš sāka dedzināt sādžas un pa ceļiem plūda krievu bēgļi un armijas
saimniecības daļas un tas viss notika gaišā dienas laikā. Krieviem viss bij
redzams no izlūku lidmašīnām un dzirdams arī no mūsu pārbēdzējiem. Arī no mūsu
rotas viens vecāks vīrs vienā naktī atstāja starplaika posteni un aizgāja
gūstā, tajā pašā naktī mūsu artilēristi saņēma gūstā vienu piedzērušos krievu
artilērijas kapteini, kurš bija
marles saites paciņas un joda metāla tūbiņa. Es frontes miera posmā pie Opočkas dabūju no prettanku artilēristiem dzelteno tolu, to sadrupināju lauku zirņa lieluma gabaliņos, ietinu papīrā un ievietoju tukšā joda tūbiņā. Puiši Daugavpilī mani apmācīja, ka tols ļoti smērē un, ja tas tiks pie rokām vai mutē, tad ārstiem būs pamatotas aizdomas par dzeltenās kaites cēloņiem. Tagad, negaidot izrakstīšanas komisiju, iedzēru vienu „tableti”. Otrā dienā skatos spogulī un redzu acu baltumi ir nedaudz dzelteni, ierāvu vēl vienu „zirņu tableti” un pārējās vēl palikušās iesviedu klozetā, jo drošs paliek nedrošs. Nākošā rītā acu āboli pilnīgi dzelteni. Ārstu vizītē stāstu, ka man „brikende smerc ir māgergrūbe”, to jau es biju iemācījies Kauņas slimnīcā tulkodams ārstam dzeltenās kaites slimnieku sūdzības. Ārsts paskatās manās acīs un pārsteigts iebļaujas, kāpēc es agrāk neko neesot sūdzējies, jo tagad nu slimība esot jau „lielajā”. Notēloju pacietīgo un teicu, ka jau iepriekš jutu nelabumu, bet nepievērsu uzmanību. Tūdaļ mani pārveda uz citu korpusu pie iekšķīgām slimībām, jo manai kājai vairs kopšanas nevajadzēja. Tur es ārstējos ilgi un dikti, jo nekāda medicīna manu slimību nespēja novērst. Ap kaklu, padusēs un paslēpenēs sadzina dziedzerus. Aizgāja tik tālu, ka sāka mani taujāt, vai man nevarētu būt iedzimts sifiliss. Atbildēju, ka tēvam, ne mātei gan nebija, bet par vecāko senču gājumu nezinu. Un tā nu mani ārstēja. Galvenie mēsli bija, ka bija jāiztiek ar diētiskiem ēdieniem. Smēķēt gan vēlāk neliedza un arī kantīnes šņabīti piešķīra, jo atzina, ka tā nav dzeltenā slimība un, kad pirmoreiz iedzēru karavīra normu 30
o
 konjaka otrā dienā teicu ārstam, ka man paliek stipri labāk. Domāju dos vēl tos 100 gramus, bet nedeva vis. Citādi jutos puslīdz normāli, tikai sirds sāka buntoties, bet to ātri likvidēja ar injekcijām un sūtīja ik rītus uz kalnu minerālūdeņiem. Tur no zemes nāca arī slavenie Karlsbadas sāļu ūdens. Es jau gan to nedzēru, lai tik ilgāk paliktu „slims”. Tā tur es „noslimoju” līdz septembra beigām. Pēc rīta vizītēm biju brīvs un varēju staigāt pa pilsētu. Es kopā ar Leimani un Karagašinu izklejojāmies pa apkārtnes kalniem. Kalnos uzbraucām
Egons neizturēja un nokliedzās: čangali turi muti, dabūsi pa zobiem (kā vēlāk zinājām, tas varētu viegli notikt, jo Egons Liepājā trennējās [trenējās] boksā un viņa tēvs bija treneris). Tad es nobļāvos: broļi latgalīši, visi kei vīns, kei zodža zūbi, kersamīs tāvam pī reikles! Kā izrādījās šeit latgaliešu bija diezgan daudz un sākās murdēšana, kas varēja slikti beigties. Es nobļāvos: Mīrīgi! Reitu es tūs čübļus nomanīšu! Pēc nelielas murmināšanas un bļaustīšanās Egons nobļāvās: Bataljons mierā, līdzināties. Visi sastājās ierindā kā nākas, jo šo valodu visi saprata. Pēc laiciņa Egons gāja dežūrvirsnieka teltī un ziņoja, ka bataljons nostādīts. Iznāca viens virsleitnants un Egons visas komandas un ziņojumus izdarīja latviski. Virsleitnants bija tā pārsteigts, ka pat nelamājās, tikai noteica: puiši, tas nav prāta darbs, tas labi nebeigsies. Visus kareivjus atlaida pa telpām, bet visus instruktorus paturēja. Tad notika prātīga aprunāšanās, jo arī virsleitnantam šīs vācu būšanas bija līdz kaklam. Lai vilks būtu paēdis un kaza dzīva, norunājām, ka virsleitnents ziņos nometnes priekšniekam, ka nevar prasīt jauniesaucamajiem, kas neprot vācu valodu, izpildīt vāciskas komandas, jo leģionāri ir latviešu vienības un tikai divīziju komandieri ir vācieši un šiem nometnes zaldātiņiem ar divīzijas komandieri nekad nebūs darīšana. Vecais majors bija prātīgs vīrs un noteica: gūt. Viņš taču bija vienīgais vācietis nometnē. Mūsu instruktora apmācītājs kapteinis bija savu misiju beidzis un kur nosūtīts to mēs nezinām. Atvadoties no mūsu instruktoriem viņam bija asaras acīs. Tā kā pirms došanās uz fronti viņš dabūja atvaļinājumu kāzu nosvinēšanai. Mēs Gūtmanis, Gipslis (viņš bija no Cēsīm) un es pagatavojām humoriska satura raibo vīzi ar zīmējumiem (Gipslis bija ļoti labs karikatūru zīmētājs) un humoru dzejā un prozā ko ražojam mēs ar Egonu. Zem zīmējumiem uzraksti bija vācu valodā, bet dzejā un prozā latviski. Kapteinis teica, gan viņš dabūšot tulku un tekstus pārtulkošot. Pienāca vakars, kad man bija dežūra un nostādīju vakara jundai, pēkšņi Šņitko atcerējās manu solījumu un kliedza: seržant komande
