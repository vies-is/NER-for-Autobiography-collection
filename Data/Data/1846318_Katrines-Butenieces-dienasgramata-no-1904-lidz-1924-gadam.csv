File-ID,Transcribed Text
1846320,"34.
glauda un glāsta mani kā īstā māte to nedarīja, runa skan priecīga. Apmeklējot citas paziņas tās ļoti pārsteidzu. Kristīne manis negribēja pazīt, jo esot daudz pilnīgāka nekā agrāk, nu bij daudz ko stāstīt un pļāpāt.
<28.10.1904.>
28. Oktoberi 1904. g.
Mājās var viegli un ātri iekārtoties, domas un sirds ir ļoti bēdīgi, trūkst, nav vairs tik svabadi un klusu. Tur neviens troksnis nebij dzirdams, šeit, bailes pat metas, dzirdot lielo bļaustīšanos uz ielām un tramvaja garām braukšana ar skaņiem zvaniem ir briesmīgi nepatīkoša. Prieks vienīgs tas, ka varu mātes valodu runāt, sāku just, ka neskatās uz manim tā kā agrāk, neesmu vairs lieka prece mājās, kas visiem par kavēkli, bet vajadzīgs un labs cilvēks. 
<08.11.1904.>
8 Novembri 1904 g.
Galīgi redzu savu vēlēšanos piepildāmies, vecāki atvēlē manim stundas ņemt, norunāts tiek uz pāru mēnešu, priekš kā vecāki nāk man ar uzmanību pretim. 
<21.11.1904.>
21 Novemberi 1904 g.
Laika ritms ir apgrauzis veselu gadu tik nemanot, līdz ar to ir ieskati ļoti grozījušies. Agrāki kur gāju ar prieku, tagad padodos nelabprātīgi. Jāiet ir Biedrībā pie postkāršu pārdošanas. Noskatoties uz visiem pārņem riebums, sievietes uzvedas tik uzkrītoši, jaunekļi nepieklājīgi. Atrodos nepatīkamā stāvoklī, tas pavairojās, kad ieradās Gruzis ar saviem draugiem, viņu žūpošana ir pretīga līdz ar viņu jautrību."
1846331,"49.
<21.07.1906.>
21 Julija 1906 g.   Liepāja. 
Pilsētai tuvojoties nospiedošais gaiss ar varu laužas virsū. Dienā nekas - vakarā līdz ar netīro gaisu savāds drūmums nospiež krūtis. Kamdēļ tik neērti un nospiedoši man Liepājā?
<25.07.1906.>
25 Julija 1906g.
Priecīgi devos agri no rīta uz stanciju sagaidīt Romnes meiteni, no turienes uz Pastu saņemt sen gaidīto paku. Savādas jūtas rodas paku taisot augšā, agrāki domāju, ka pie tā nevarēšu tikt, bet tagad ir manā priekšā. Apskatoties un piemērot jūtos daudz priecīgāka. Valkāt aparātu tūliņ nevaru, soli bez pabalsta nevaru darīt, cik smuki izskatās abās kājās vienādas kurpes, redz seno fantaziju piepildāmies. 
Vakarā apmeklēju Dubura sarīkoto koncertu. Dziesmas, pa lielākai daļai sēnalas, deklamācijas tā pat. Bij tomēr ļaudis, kas aplaudēja, to starpā vairāki svilpieni noskanēja. Pēc koncerta, pie vakariņu galda iepazinos ar Duburu un Michelsonu. Mazais skuķis krīt ap kaklu, lūdz, lai neejot uz mājām. Pastaigājoties sākam dzīvas sarunas ar Tamuš, beidzot apsolījās piegādāt vairāk grāmatas priekš lasīšanas.
<27.07.1906.>
27 julija 1906g.
Cik šausmīgi tumša nakts, tādu nebiju Liepājā ievērojuse, pusdivos naktī, no mēģinājuma mājās nākot no sākuma nevarēja savā priekšā redzēt vai ir cilvēks jeb ne, kad acis aprada, varēja gan vairāk redzēt, bet ļoti maz, desmit soļus ap sevi nevarēja neko redzēt. 
Šis bezgalīgais tumšums iedveš visiem savādas šausmas un bailes, ko visi izsaka."
1846322,"36.
<14.12.1904.>
14 Decemberi 1904g.  Liepāja.
Visu dienu grūta sirds, bēdīgas domas vien nāk prātā bez jebkāda iemesla. Mācības grūti veicas tādos brīžos, visu lielākā sirdība jāpieliek līdz var ko panākt. 
Vēlā vakarā, vienai sēdot ienāk nejauši domas: ""varbūt redzēšu veco draugu"", sirds sāk priecīgi pukstēt, savādas jūtas mani pārņem. Tā būtu mīlestība, kas sen tur paslēpuse un tagad sāk pie gaismas nākt, kur viss, viss par vēlu caur pašas kļūdām, jeb tukšas iedomu skaņas. 
<19.12.1904.>
19 Decemberi 1904g. 
Daudzi apskauž, nosaukdami mani par laimīgu. Neviens nezina starp dzīvajiem, ko es jūtu, man laimība ir sveša, sevišķi šeit. Es jutos apmierināta, kad biju svešumā starp nepazīstamiem, kur centās ir viens no manim uzticību mantot un es no viņiem. Bet šeit, starp paziņām, radiem un vecākiem, neredzu no tā ne putekļa lieluma. Es cenšos cik spēdama sagādāt visādus priekus, tas tiek uzskatīts kā pienākums. Pie mazākās klupšanas jeb nepareizības, viss tiek piemirsts, atskan tik daudz nepatīkami vārdi, kas spēj briesmīgi satriekt sirdi brīžiem līdz izmisumam. Brālis tagad aizņemts un pārpildīts ar savām jūtām, viņš dalās visu ar mani. Kaut varētu es viņam tāpat. 
<25.12.1904.>
25 Decemberi 1904g.
Brālis ar papu aiziet uz pusdienu, man patīkas labāki pavadīt dienu pie slimās gultas nekā pie ļaudīm, kuri man ne visai interesē. Pašā vakarā slimā atvēl aiziet pie vecām paziņām, kur īsi pagāja laiks, pēc dažām stundām atgriezos atpakaļ pie savas slimās, kas bija vēl viena pate."
1846319,"1
33.
<26.10.1904.>
26. Oktoberi 1904 g.  Liepaja.
Nakts lietaina, tuvāk, arvienu tuvāk nāku savai Dzimtenei, krūtīs nejūt prieku, bet šausmas, briesmīgas bailes pārņem mani. Redzamas tiek no tālienes ugunis, kuras ar katru acumirkli paliek gaišākas. Te noskan svilpiens, riteņi stājas darboties, sirds krūtīs ar apstājas uz acumirkli, liela asara norit pār vaigiem, visi steidzīgi iet ārā, es viena stāvu kā apmulsuse nezinādama ko darīt. Te ieraugu brāli vagonā ienākušu, viņam ir prieka smaids uz lūpam, saņemos, parādu mākslīgu prieku. Ārā gaida tēvs, pieeju viņam nemanot klāt, viņš apskāva mani, velk pie savas pukstošās sirds, jūtu kā viņa rokas trīc, nezin ko ar manim darīt. Sajūtot viņa  mīlestību paliek man siltāki un jūtos ļoti apkaunota, nekad nebiju manījuse to, ko tagad. Vilciens bij novēlojis trīs stundas, bet māte mājās gaida, nav likusēs gulēt. Ieejot istabā acis apkārt laižot redzu visu to pašu, ko atstāju, māte ir vājāka palikuse, viņa pieslienas pie mana pleca raudādama, un izliekas viņa man mazāka nekā agrāki. Noglaudu, noskūpstu un apmierinu, bet nesasilda viņa mani tā kā papis, paliek dzestra un viena. Aprunājušies gājām pie dusas, es savā vecā gultā, noguruse esmu ļoti, nekas netīk, liekos un guļu cietā miegā it kā atrastos vēl arvienu vagonā. 
<27.10.1904.>
27 Oktoberi 1904 g. 
Neparastais troksnis uzmodināja mani agri, galva grūta, staigājot pa istabu izliekas, ka brauktu vēl arvienu vilcienā. Iedama ārā satieku Enulatenes pagalmā, viņa apsveikuse velk mani pie sevim cieši,"
1846328,"42.
<28.11.1905.>
28 Novemberi 1905g.   Liepāja.
Ronas vēlēšanās aiziet pie Anniņas. Mama norunā neiet, tas nepalīdz. Es aizgāju, bet kādu skatu tur atradu? Viņa nosēduse uz grīdas pie gultas, vaimanā un kliedz mātes sāpes. Nevarēdama to paciest izsaku pāris apmierinošus vārdus, tad gāju projām, pa trepēm uz leju iedama dzirdu vēl kliedzienus. Uz ielas izgājuse, nezinu kur iet, trīcu no uzbudinājuma. Maz apdomājusies eju pie Ellas, pie durvīm nonākuse palieku drusku stāvam. Divi gadi neesmu šīs durvis atvēruse. Iekšā atradu veco laipnību un piemīlību. 
<27.12.1905.>
27 Decemberi 1905 g.
Kā nelūgts viesis iegāju līdz ar visiem citiem pie ""Evaltovičiem"" uz eglīti; bijām ļoti daudz personas. Tur piedāvājās ""Solanks"" par ""tu"" draugu, atkal vairāku personu klātbūtnē. Šoreiz nerunāju neko pretī un sadzeram brālību, norunājam par katru pārkāptu vārdu maksāt buteli vīna jeb mārciņu šokolādes. Man nevajadzēja nekā, varēju viegli par tu saukt starp citiem. Pie sevim par to brīnījos un nevaru saprast, viņu, kuru tik maz cienu, varu saukt ""tu"", bet otru, kuru cienīju, to nevarēju pat mūsu starpā tu saukt, baidījos, ka tas vārds mani varēs nodot, no kā ļoti sargājos."
1846326,"40.
pēdējo stundu, jāatstāj viss jaukums, mājenieki gaida ar lielāko nepacietību uz mūsu atgriešanos. Braucot uz stanciju pametu skatus arvien uz atpakaļ līdz beidzot izzūd viss no acīm. Mājās atradu vecākus ar no laukiem iebraukušus un viesos aizgājušus. Pie puķu dobītes piegājuse atradu jaunu ziediņu izplaukušu, no dobes krāšņuma ir tik viena saujiņa priekš acīm.
<10.06.1905>
10 Junija 1905 g.   Nīca. 
Jāizpilda mātes solījums, jābrauc līdzi uz laukiem pie Onkuļa. Tur nepiederu es nebūt, starp mums ir liela domu starpība un nesaprašanās. Brauciens ir 
slain
 gar jūrmalu. Saņēma mani laipni, ierādīja mierīgu guļas vietu klētī un lielo ķēdes suni pie durvīm par sargu.
<24.06.1905>
24 Junija 1905
No Dievnama nobraucu līdz pie Tantes, tur saņēma mani ar lielāko prieku. Lai izskatās tur nabadzīgāki, bet mīlestība valda tiem mājās, domāju pie viņiem ilgāki pakavēties. 
<07.08.1905> 
7 Augusta 1905g.  Liepāja. 
Vai esmu gan viena pate, kam laimes griežas arvienu sānis un atstāj grāvī guļam, nesniedz roku, lai varētu reiz strauji celties un iet, kaut ar maziem soļiem uz priekšu. Es apnīkstu savu dzīvi un daudzreiz pate sevi. Ja būtu viena, atrastu ātri līdzekļus, kas darītu visam galu. Vecāki ir vēl, to dēļ ir viss klusu jāpanes, pat domu biedra nav, vis un visur viena. Lai iet! bradāšu pa dūņām, gan nākšu reiz malā pie tīra ūdeņa."
1846334,"52.
Viņš saprata, nevarēja panest viņas skatu sacīdams, nepūlies skatīties, mamīt, aizgriežas pie loga un raudāja. Aizejot uz mēģinājumu atstāju papu pie viņas, pārnākot atradu, ka bij ēdusi olu un izdzēruse gandrīz stopu piena, papam gulēt ejot paliku es pie viņas sēdot, no jauna viņa pateicas par upurēšanos. Sviedri viņai plūda briesmīgi, madrace un ķiseni palika slapji, acis pārvērstas, grūti elpoja, nevarēdama atsvabināties no spļaudekļiem, balss ķērca drusku. Piecos pieceļas papa, dodu savu vietu ieņemt viņam, sacīdama, lai nedod daudz dzert. Mama saka: tev taisnība, man vajag paslapināt tikai muti, jo izdzert es varētu krūzi pēc krūzes. Es gāju gulēt, pasacīdama modināt deviņos. 
<03.09.1906.>
3 Septembri 1906g. 
No skaļas runāšanas uzmodos, izlēcu no gultas, redzu papu un Pēteri stāvam mamas tuvumā, viņas acis ir gaišas mirdzošas, mēs trīs nostājamies pie gultas, pulkstens rāda pusastoņi rītā, paskatās mīļi smaidīdama uz mums visiem ar laimīgo smaidu uz lūpām, ver lēnām, ka aizmiegošs bērns acis cieti, pēc piecpadsmit minūtēm viņa ir auksta. Papa pieiet, aizspiež acis pavisam; paliekam klusi un svētsvinīgi vāl dažus acumirkļus viņas klātbūtnē, visas savas vēlēšanās viņa redzēja izpildāmies, arī pie miršanas. Viņas lūgums neraudāt, kad mirst, tiek izpildīts, ne mazākais troksnis viņu netraucēja no šejienes šķirties, tā bij viņas lielākā vēlēšanās. Nolēmām Otrdien rakt pulksten 5-cos. Kad mēs neesam viņai vajadzīgi, izgājām visi iz mājas. Es aizgāju pie Lieplap jaunkundzes, man ieejot viņa dod pusdienu uz galda, prasa, kāda ir mama? Mama vesela, redzi, ka esmu pie Tevim. Šķīvis, ko turēja"
1846337,"55.
par savu laupījumu. Tas satricināja, lika atminēties, kur stāvu un kas notiekas, pieslejos cieši pie  klāt stāvošās Olgas, un noturēja mani no šņukstēšanas, asaras man neviens neredzēja, tās palika zem melnās segas. Bedre ir pilna, tanī vietā ir zeme paaugstināta zārka veidīga, apmierinošie vārdi bij salda barība. Saņemu spēkus, apskatījos un priecājos, ka puķes un kroņi ir tādā daudzumā, kā nevar dobes dārzā būt skaistākām rozēm pildīta, nekā kapu kopa. Visi gājām atpakaļ uz mājām, pavadījām laiku līdz divpadsmitiem kopā. Visiem aizejot izslaucīju istabu, nosēdos pie galda ēst un dzert, baudīju tik daudz kamēr apreibu, likos gulēt, tad ātri aizmigu. 
<07.09.1906.>
7 Septemberi 1906.g.
Tagad lauciniekiem laiks izrunāties ar tēvu, es viņu sarunās ne piedalījos, ne klausījos, atnāca Anna, aizgājām abas uz kapiem. Cik jauka tā kopiņa izskatās, prieks redzēt, nosēžamies, visapkārt kluss, viņa man sāk stāstīt par savu nelaimīgo mīlestību, it kā šinī laikā būtu tik interesanti klausīties. Mājās pārnākot atradu visu klusu un tukšu, viesi bij aizbraukuši prom. 
<08.09.1906.>
8 Septemberi 1906g.
Pagādājuse pusdienu nosēdos pie galda ar darbu, klusums atskan ausīs, paceļu acis, redzu gultu, kurā mamiņa gulēja, tā tagad ir tukša, asaras rit pār vaigiem no svaigām vātīm. Te dzirdu soļus, klauvē pie durvīm, izlikās, ka ""pasts"" uz ""iekšā"" saucienu stāv T. kungs durvīs, skatās un brīnoši prasa Ko darāt? Tagad nav ko prasīt, ja tas gadītos citā reizē, tad gan. Palika līdz vakaram pie manis."
1846333,"51.
<02.09.1906.>
2 Septemberi 1906 g.   Liepāja.
Vakar vakarā bija spējīga izcelties no gultas kamēr uztaisu. Šorīt papa mani modinādams izsacīja šaubas par mamu, mierinādams neuztraukties, nav vairs spējīga piecelties, redzams, ka tuvojas viņas šķiršanās brīdis. Runā modri, skaidrā balsī, paceļ labo roku un prasa pēc kreisās, tā atrodas pāri pār elkoni jau auksta. Viņai tas neticami, saka, ka tā neesot viņas roka, tik nelaimīga jūtas, ka nevar salikt rokas uz Dieva lūgšanu, rauga no pleca, vai tas ir kā es saku. Pēc neilga laika ievēroju, ka kreisā kāja ar ir pusē miruse. Priekšpusdienās līdz ar manīm izsēdēja Ennulat kundze, ap vienpadsmitiem liek man nodot sveikas vecai Freijenei, saki, ka es viņu mirdama piemineju, ""viņa man bij vienmēr tik laba"", ne, visi man bija labiņi. Sāka dziedāt savā skaidrā skaļā balsī saraustīti ""Jēzus pavadi, ceļā žēlīgi, mēs nekad negribas bīties, tevim visur pakaļ dzīties, mūs pie rokas ņem, ved uz tēva zem,"" tālāki vairs netika. Tanī brīdī domājām abas, ka tūliņ izdzisīs, bet nekā. Kad palikām vienas, sēdot uz viņas gultas malas, satver manu roku glauda, velk pie savām lūpām, skūpsta sacīdama; ""Tu esi savu bērna pienākumu labi izpildījuse, labāki kā tu neviens nevar, es atzīstu tevi un tavas pūles."" Man palika priecīgi ap sirdi redzēdama, ka manas pūles un upurēšanās ir atzīta, kaut ar uz miršanas gultu. Pēteris aizgāja pēc mācītāja, tas atnāca pustrijos. Mācītājam lūgšanu turot savelk raudulīgu ģīmi, asaras nav vairs, nespēj pate galvu pacelt. Pēc viņa aiziešanas satver manu galvu, glauda, spiež sevim klātu, izsacīdama pateicības vārdus. Es palieku sānis, pienāk Pēteris, viņa uzskata viņu ar tik pārmetošām acīm it kā gribētu teikt, tu biji mans mīlulis, bet esi man mazāk prieka darījis."
1846329,"47.
<25.06.1906.>
25 Junija 1906 g.    Liepāja.
Visu nakti negulējuši dodamies atkal tālāk, norunājām braukt uz ezeru, izprasījuši priekš Krolmanes atvēli mums līdzi braukt. Atrodam ceļa galu Grobiņas stanciju, kur pienākam pirms vilciena. Vēži bij ļoti garšīgi, pastaigājoties ar turienes meiteni iznāca skolotais pakaļ. Būtu iznākuse savādi ātra katastrofa, ja nebūtu atrāvusies un vienaldzīga, bet noteikti atbildējuse. Braucot mājās var redzēt kā atraujas kā no nejauka zvēra, vajadzēja laist, lai būtu runājis, kas sirdi nospiež. Ne, ne, daudz labāki ir tā, kā esmu darījuse. Sapratu no pāris vārdiem, ka nāks pakaļ salkani mīlestības vārdi, kurus tu necieni. Mājās pārnākuse steigšus pārģērbos, sēdāmies fūrmanī un braucam uz ""Sumas Ostu"" izvadīt kuģi ""Smolensk"", kas pirmais iet taisnā ceļā uz Ameriku un vedīs manu vienīgi mīļoto draudzeni Runkovski. Ilgi iznāca gaidīt, kuģis atstāja malu tik 1/2 10 vakarā...  Uz kuģa virsū uzgājuse parādīja savus līdzbraucējus, tautiešus, viens starp viņiem vīrietis nosvieda pus rožu pumpuru, es solos uzglabāt, man tukšas rokas, nekā nevaru pasniegt. Pēc lielāka starpbrīža ieraugu zēnu ar meijām man aiz muguras stāvam, palūdzu viņa zaru, tad pasniedzu caur kajītes logu svešajam ceļotājam, augšā uzgājis dodas ar Runkovski uz pusi, solīdamies uzglabāt par atmiņu no Liepājas. Vai viņš savu uzglabās, kā es to nezinu un neceru, es kā liela ceļotāju cienītāja gan to darīšu. Kad kuģis bij no malas aizgājis, pie jūras vārtiem lēnām kustēdamies kā putns virs ūdens, tad gājām mājās diezgan nospiesti. Man šeit jāpaliek un kas zin ilgi vēl?"
1846332,"50.
<18.08.1906.>
18 Augusta 1906g.  Liepāja.
Trepju galā stāvot dzīvi viss tēlojas acu priekšā kā reiz bija. - Ja spētu sasaukt tad darītu to, lai reizi dabūtu redzēt un runāt starp četrām acīm. Tagad kā liekas sāk rasties jauns māju draugs. Kamdēļ, es nevaru tevi nebēdni aizmirst? Nieks ir fantāzija, pēc pāris minūtēm dzirdama briesmīga šaušana, jau otra sadursme šeit. Vaj zalpes būs daudz upurus prasījušas, to dzirdēsim vēlāk.
<22.08.1906.>
22 Augusta 1906g.
Vai visu mūžu man būs jānodzīvo tāda paša dzīve kā mani vecāki? Ne! ne! to es negribu, jūtu, ka gars grib ko labāku. Grūti, briesmīgi grūti ir uz priekšu tikt, nav neviena starp tuvajiem, kas dotu labu padomu, kā un ko darīt. Tiem pietiek ar to, ka ir dienišķā maize, kārtīgs uzvalks, tad pietiek. Es nevaru ar to apmierināties, vairāk reizes ar pūlēm esmu noslāpējuse vēlēšanos. Arvien un arvienu laužas domas galvā, ko iesākt, ko nostādīt par mērķi. Vai drīkstu ar kādu par to runāt un padomu prasīt? Nevienam, jāiztiek pašai ar visu. Ja būtu skanošais metāls vairāk, tad būtu gan mērķis.
<31.08.1906.>
31 Augusta 1906g. 
Trīs dienas mamai bija iesnas, to aizdzinām ar bādēšanu, pēc tam sāka sūdzēties par vidukli, beidzot ar krūtīm. Ataicinātais ārsts ""Meij"" izsacīja šaubas par celšanos, parakstīja zāles, kas mazina sāpes; viņš domā, ka otra porcija nebūs vairs vajadzīga, sagatavodams mani uz sliktāko, sakās tomēr pēc pāris dienām atnākt."
1846323,"37.
<31.12.1904.>
31 Decemberi 1904g.  Liepāja.
Beidzamā diena šinī gadā, smaga un grūta viņa man liekas, pavadu veco gadu vientulībā asaras noslaukot, tēlojas raibas bildes priekš acīm. Nākotni redzu ļoti tumšā nokrāsā, nevaru iedomāties ko jauku, asaras bez apstāšanās plūst pār vaigiem, paredzu ko sliktu. 
<13.01.1905.>
13 Janvari 1905 g.
Neparasta kustība vispār redzama, ļaudis atstājuši darbu, dodas lielos baros pa ielu dziedādami Demonstranta dziesmas, uzbrukdami tiem, kuri negrib piedalīties, likt darbus pie malas un sekot viņiem. 
<24.02.1905.>
24 Februari 1905 g.
Pirmo reizi redzu pie sevim Pūces kundzi ar Ernas. Runājot pagāja ātri laiks, daudz noslēpumus dabūnu dzirdēt, atstāstīja daudz par savu brāli. Bij labi jāsaņemas, lai izliktos pret tām runām vienaldzīga. Viena palikuse sāku domāto un dzirdēto aizmirst, tas mani moca, ļoti moca manu nogurušo vientuļo sirdi. 
<01.05.1905.>
1 Maija 1905g.
Jauka un svinīga diena, kāda vēl nav Liepājā bijuse, visi veikali cieti, strādnieki atpūšas no darba pastaigādamies svētku drēbēs ģērbušies. Aizbraucam visi trīs pāri pār ezeru, braucot atpakaļ saceļas liela vētra pretim, grūti bij airēt, dzen viļņi uz atpakaļ vairāk nekā uz priekšu, veselu stundu mocījāmies līdz ienācām ostā. Mājās pārnākot atradu no Vitjas karti, kura paziņo, ka būšot braukt uz ""Jaltu"", lai izkliedētu domas un apmierinātos. Izeju pastaigāt svaigā gaisā, bet grūti, pārmetumi nāk uz manu likteni, kamdēļ es nevarētu ar braukt turp, redzēt svešatni un dzīvot labāki."
1846324,"38.
<05.06.1905.>
5 Junija 1905g.  Kazdanga.
Tik jautri mēs atbraucām šurp, no Aizputes stacijas ar zirgiem bij jābrauc astoņas verstes, smukā menesnīcā iznāca mums braukt. Es ar Kristīni sēdējām kopā visu ceļu, līdz pat mājai dziedājām. Šorīt jauki saules stari modināja no salda miega. Izejot ārā redzu ļoti jauku apkārtni. Māja ir drusku kalniņā, vienā pusē atrodas liels smuks parks, otrā pusē labi zemāk upe, kas iet līču, loču, otrā upes malā redzams taciņš priekš pastaigāšanas. Pa kreisi Pile, viņu kapi upes malā. Lietus gribēja piespiest palikt visu dienu mājās, pataisīdams visus ceļus slapjus. 
Pa mežu gājām tomēr pastaigāties drusku. 
<06.06.1905.>
6 Juni 1905g. 
Sen spīguļoja saulīte pa logu uz mums slinkiem līdz galīgi modināja brokastis, steidzamies viens par otru ātrāki maltīti iebaudīt. Devāmies pie Zīlitiem, Kristīnes tantes, viņa atrodas piecas verstes no Kazdangas. Jauka saulīte ceļā mūs gan cepināja, ceļš dēļ sava krāšņuma izlikās ļoti īss, vairāk kā versti bij iznākuši mums pretim. Mēs ieraudzījuši pirmās saimnieka mājas, daži devāmies iekšā, lūgdami pēc slāpes dzesējošas vielas, ko dalījāmies ar tiem, kas grāvmalā apsēdušies gaidīja. Ceļa galā nonākuši aizgājām birzē, pēc omulīga brītiņa dabūnam visi bēgt zem kuplajiem kokiem no lielajiem lietus gāzieniem. Uz mājām iet pienāca drīz laiks, visi esam slapji un nogururuši. Ceļš palicis slapjš, kājām netīk tas ceļš vairs mērot, palūdzam zirgus, ko ar prieku deva līdz skolas namam, no turienes nav tālu ko iet. Musit kundze sagaidīja mūs ar siltu kafiju, kas garšīgi pēc pārģērbšanās labi smeķēja. Palikt pēc tam mājās mums nepatika, Kristīne nenāca, gāju es ar Annas vienas."
1846327,"41.
<20.08.1905.>
20 Augusta 1905 g.   Liepāja
Nezinot uzgāju ļaužu drūzmai virsū, kura pavadīja rezervistus uz stanciju. Fīrankundze iesauca mani pie sevim un stāsta briesmīgas lietas. Kazaki esot ar plikiem zobeniem jājuši ļaudīm virsum. Stancijas tuvumā dzird šaujam, ļaudis bēg kur varēdami, es attaisu logu un skatos ārā, baras uz manim pie viņas piedzīvojošais kroņa ārsts, jauns cilvēks, biedina, lai taisot logu cieti, lodes ejot ļoti tāļu. Man ziņkārība redzēt, ka ļaudis bēg namos un citur, viņš pienāk klāt uzbudināts, atvelk mani no loga nost, taisot cieti iziet divi lodes caur apakšējo rūti. Jā, tas būtu gājis caur jūsu galvu, pats bāls kā līķis no uztraukuma. Viņš izglāba man dzīvību, es viņam ne pateicības vārda nesacīju. Pēc dažām stundām bija viss mierīgs, gāju pie Kristīnes, tur atradās visi lielās bailēs. 
<02.10.1905.>
2. Oktoberi 1905 g.
Pirmais Sezons tiek atvērts un uzvests tiek ""Pusceļā"". Luga patika labi, bet ""Austras"" izturēšanās mani ļoti aizgrāba. No sirds un prāta vēlētos redzēt mīļoto cilvēku pie kājām un tik dzestri izturēties. Nav manim tādi apstākļi, viņš kāpj ar žiglām kājām uz augšu, kamēr es palieku nelabvēlīga likteņa varā skumji noskatoties. 
<20.11.1905.> 
20 Novemberi 1905 g. 
Nevilšs gadījums saveda mani kopā ar Ellas. Senākas draudzības jūtas neatļāva aiziet garām un neuzrunāt. Kā senākos laikos, tā ar tagad sarunājāmies, pēc dažām stundām satikāmies, pastaigājāmies un izteicam par pagātni. Cilvēki ir ļauni, viņiem nepatīk, ka citi satiek, ņem kūdīt."
1846330,"48.
<09.07.1906.>
9 Julija 1906g.   Liepāja.
Noguruse no vakar vakara mēģinājuma lielo dienas daļu pavadu mājās. Vēlāk aizgāju pie Krolmanes, tur nevēlot iekūlos sarunās, pat strīdā. Pašai nav vai kāda gudrība galvā, bet tādu ""tukš galvi"" nebiju nevienu, pat ne domājuse. Pēc laba laika strīdiņa, redzēdama viņu ļoti uztrauktu, beidzu sarunas un gāju pie citiem iekšā. Vai, cik Latviešu, kas mīl slēpties vācu paspārnē. 
Teātris noritēja diezgan labi. Pie vakariņu galda iznāca slēgt ""Tu"" draudzību ar Čakstiņu, ļoti nepatīkams cilvēks priekš manim, viņa vairāk reizīgo uzaicinājumu atraidīju tāpat kā Rimšu. Atkal viens skats laulības dzīvē. Mēs sēžam un dziedam galda galā, viņš sēž skumjš, galvu nodūris uz leju, viņa sejā ir lasāmas skumjas mokas. Ienāk viņa, apskata visus dusmīgi, īgnums un naids viņas sejā lasāms. Tas ir briesmīgi un nepanesami, tāda kopdzīve. 
<18.07.1906.>
18 Julija 1906 g.     Rolava. 
Tiklīdz iedomājos no viņa, krūtis sažņaudzas, sirds sāk ātri pukstēt, daudz un dažādas domas jaucas pa galvu. Pie viena slēdziena nāku, redzēt, personīgi runāt, vienalga kad un kādā ceļā.
<19.07.1906.>
19 Julija 1906 g.   Rolava.
Jaukāku vakaru neesmu piedzīvojuse. Pēc vakariņām, krēslai metoties, izgāju viena ārā, mēness spīd, rasas pilītes apklājušas zaļo zemes segu, gar dīķa malu staigājot uzdziedu mīļāko un šim vakaram piederošu dziesmiņu ""Klusa lēna vakar vēsma"". Tas dod mīļas maigas atmiņas, kas patīkami skumdina sirdi. Tīrais gaiss ko ieelpoju, brīvā daba, kaut spētu šo prieku vienmēr baudīt, ko baudu trešo nedēļu. Negrozāmais liktenis drīzi to laupīs, iestumdams nospiestā pilsētā un ļaudīs."
1846325,"39.
Neviens kalniņš nebij par augstu un leja par zemu, laipas par nedrošu, ko nebūtum pārstaigājušas. Atradām puspuvušas trepes, kuras veda kalnā, mums kāpjot tās brīkš vien zem kājām, augšām tomēr tikām. Šinī gadījumā iepazinos ar Annas jaunkundzi vairāk un pārliecinājos, ka Jānis ir taisnību sacījis, ka mīlot un uzticot vidējai māsai vairāk. Labi viņa deva man saprast, ka viņš ir viņai sacījis par mūsu satiksmi un savas domas par manim. Mūsu saruna deva man jaunu cerību, ko ātrāki nezaudēšu iekams nebūšu personīgi tikusies, atradīšu starp mums lielu domu starpību un nevienādus uzskatus. Par slepeniem ceļiem devāmies atpakaļ, jo briesmīgi bijām noslāpušas visur kāpelēdamas. Iebaudījušas vakariņas pierunājām Kristīni ar nākt līdzi, mājās nav mums miera. Gājām Lielajam parkam cauri uz otru pusi, liels dīķis, kurā iestiepjas meža astes apaugušas ar lieliem kokiem. Satikuši pārs jaunekļus, pastaigājāmies līdz gaiļi sāka dziedāt. Viņas iet nogurušas gulēt, manim miegs nenāk nebūt, vaļīgi izģērbusies nosēdos upes pusē uz lievenēm un noskatos jaukajā dabā, gaismiņai austot. Nav manim vēlēts priecāties ap to, kas ir skaists, beidzamā nakts šeit, tikšu aizvesta ar rīta vilcienu starp raibajiem akmeņiem un mūriem. Ar labu rītu skaistā daba, iešu atspirdzināt drusku nogurušās miesas, garu laist aizmirstības valstībā.
<07.06.1905.>
7 Jūnija 1905.g.
Lai nenovēlotu vilcienu uzmodināja mūs agri. Viss bij ātri priekš ceļa gatavs, gājām vēl pastaigāt, arvienu, un arvien atrod krāšņas vietas. Zivju dīķī notveram līdaku, tad palaidām vaļām, pa košajām pļavām plūcam smilgas, arvien jaukāki, bet laiks rāda"
1846321,"35.
<01.12.1904.>
1 Decemberi 1904 g. Liepaja.
Īsa maza ziņa dara man varenu prieku, iedveš cerību, ka varbūt varēšu atjaunot sen pagājušās dienas, kurās esmu tik daudz vainīga. 
<05.12.1904.>
5 Decemberi 1904 g.
Ātri nāca atbilde, atgādina pagājušās dienas, kurās, lai atgriežoties. Stipri cilājas krūtis, iedomājoties to personu, priekš kā esmu savas jūtas pastāvīgi apslēpuse, nospieduse, nekad nerādīdama pareizību, bet izlikdamās ļoti mierīga. 
<12.12.1904.>
12 Decemberi 1904 g.
Sirds skumja, nospiesta, gribētos kādam izsūdzēt, kādam uzticēt, bet kam? Vecākiem gan varētu, nedrīkstu aiz tā iemesla, daudz lietās viņi apbēdināti, to pierāda tas, ka uz niecīgiem jautājumiem atbild ļoti asi. Tas mani vairāk apbēdina, ne iepriecina. Brālis nejūt un nesaprot manas bēdas, viņa galvā ir citas domas. Draudzenes nav, jāpieron no jaunības pašai ar sevi iztikt un apmierināties. 
<13.12.1904.>
13 Decemberi 1904 g.
Pirmā ziemas diena. Vakarā izeimu pastaigāties, sniegs patīkami čīkst zem kājām, aukstums nav visai liels. Atpakaļ griežoties mēness spīd, tas modina daudz atmiņas. Te piepēži pāriet biezi mākoņi, pataisa acumirklī visu tumšu, izlikdamies, nekad nelaist redzēt viņa spīdumu. Pēc īsa laiciņa staro tik gaiši un kairinoši. Vai es lai neceru tāpat? Cerību nebūs zaudēt, tas nevar būt, ka laiki negrozīsies un nenāks mīlīgais pavasaris."
1846335,"53.
rokā izkrita pie zemes, saplīsdams druskās. Uz troksni iznāk no istabas brālis un citi, viņa nevar neko runāt, vajaga man atkārtot savus vārdus. Dažus iepirkumus taisījusi, griežos mājās, viņa guļ, nerunā vairs, viens mats ir nelabi uz pieres, to ņemu nogludināt. Ceļot galvu, kas tagad stīva, nelokāma, paliek slikti ap sirdi. Tumšs priekš acīm, notveros pie loga bēgeļa, lai nenokristu. Vakarā ar grūtām nepatīkamām jūtām jāiet zuflēt izrādē. Esmu spiesta pēc beigām, ieaicināt dažus uz bērēm. Gājām abi ar Pēteri uz mājām, papis mūs gaidīja pārnākam, neviens nemeklē savu guļas vietu, liekamies visi trīs kopā uz grīdas pārgulēt. Savādākas jūtas ir apzinot kādu nedzīvu starp savējiem. 
<04.09.1906.>
4 Septemberi 1906 g.
Laplap jaunkundze ar Freij kundzi palīdz sagatavot, ģērbu taisot jūtu, ka nebūšu vis spējīga apģērbt mamu. Kā saukta ierodas Gauseh kundze, viņa divas tiek galā, es to brīdi atstāju istabu, nevaru redzēt kā tās miesas, locekļi, ap kurām esmu rotājusies, mīlinājuse, glaudījuse, nu ir stīvas, aukstas. Kad viņa guļ, tad izliekas, ka tas ir kā agrāk, negribas nebūt ticēt, ka tiks aizvesta prom. Ko daru, gatavoju, notiek kā uzvilkta mašīna. Zārkā viņa guļ tik skaisti, katrā stūrī deg četru zaru lukturi, puķes visapkārt, saldenais smaids uz lūpām vēl nav nozudis, tas piedod viņai dzīvu izskatu. Cilvēki nāk viens pēc otra, man viss ir kā pa miglu, esmu pārdabīgi jautra. Nāk raudādamas tantes un citas, es baros, viņas nosēžas tanī istabā, kur līķis guļ, sāk visas raudāt. Sacīdama, mama negribēja, ka raud, mēs neraudam un jums ar nav brīv, viņai nevajaga mieru traucēt."
1846336,"54.
Uz rīta pusi, kad daudzi bij aizgājuši, citi spēlē kārtis, atliek mazs brītiņš, kur varu nodoties domām vienatnē. Sažņaudzas krūtis, žēlabas spiež asaras pa acīm. Te dzirdu, ka Ogla manis meklē, pēc ilgākas meklēšanas atrod, neatstājas no manim ātrāki, iekams eju iekšā pie citiem. Uz mājām viņa aiziet noņemdama manim vārdu, ka priekš viņas atnākšanas nebūšu iet pie līķa. Tad aizgāja, es jutos noguruse, likos gulēt, papa palika augšā. Viņš savu vārdu, ko mamai dzīvai būdamai bij devis, izpilda, - šovakar nav nevienu šņabi dzēris, lai citus ir vai piedzirdījis. 
<05.09.1906.>
5 Septemberi 1906 g.
Agri no rīta atnāca Pūķis noturēt rīta lūgšan. Juzdama, ka esmu neredzēta, pieslienu galvu pie aukstām krūtīm, ļauju reizi asarām vaļu, cik satricinoši, sāpīgi tās rokas, kuras manus matus arvienu glaudīja, kad pieslejos tagad stāv nekustēdamas un lūpas mēmas. Šis pats nedzīvais tēls, kas ir mīļa atmiņa, tiks atrauts manām acīm uz visiem laikiem, nekad, nekad es vairs neredzēšu viņu. Te jūtu, ka Ogla satver ap vidukli, velk ar sparu no zārka nost. Drīz pēc tam ierodas T. kungs.  Elze ienes skaisti lielu kroni līdz ar vēstuli, to attaisot paliku kā stabs uz vietas, ātras domas šaujas caur galvu, rokas raksts ļoti līdzinājās M... kunga, piesteidzas Anna klāt, kas ir? Pārlaidusi acis tālāki redzu, ka trīs paraksti, nojautu savu maldīšanos. Pirms ierodas mācītājs Goldbergs notikās bēru gājiens uz kapsētu, pavadītāju atradās diezgan daudz. Stāvu drusku nostāki no bedres, izliekas, ka tā nebūtu mana māte, ko nolaiž bedrē. Atskan savāds troksnis, zeme atsitas pret zārku it kā priecātos"
1846338,"56.
<03.10.1906.>
3 Oktoberi 1906 g.   Liepāja. 
Šodien ir vesels mēnesis kamēr mama miruse. Frej kundze ar Olgas mani apciemoja. Aizgāju pirmo reizi viena pie kapu kopiņas, atgādājos un pārdomājot visu ļāvu asarām pilnu svabadību. Ja būtu iespējams pacelt vāku ar grūtajām zemēm, cik labprāt paskatītos uz aizvērtām acīm un glāstītu vaigus, uz kuriem priecīgais smaids vēl vajaga būt. Viņa ir laimīga, viņas krūtīm bargais liktens ar savām asām bultām nekā nevar padarīt, tās ir segtas ar melnām bruņām. Es stāvu pat bez paēna pret visu, domāju doties drīz uz klaju kara lauku, tur nebūs miera. 
<13.10.1906.>
13 Oktoberi 1906g.
L. jaunkundze atnāca šūt, noliekas strādāt mazajā istabā, te viens pieklauvē, viņa iesaucas, ""viņš būs!"" Eimu ielaist, pareizi, T.kungs., apgriezusies palieku pārsteigta stāvot, viņa ir aizgājuse aiz skapja. Sarunas grozījās ap vienaldzīgām lietām. Te redzu, ka iznāk, nosēžas un strādā, mūsu skati kārtis spēlējot tiekas un kopīgi ironiski pasmejamies. Beiguse darbu nāk, piedalās pie kāršu spēlēšanas. Viņam aizejot dabūnu dzirdēt gardienas sprediķi, tad aizgāja pate. 
<15.10.1906.>
15 Oktoberi 1906g.
Paviesojuse pie mamiņas pārnākot ielikos gultā ar grāmatu rokā, lai lasītu. L.j. ierodoties paliek nepatīkami ap dūšu. Iz neko darīt spēlējam kārtis. Papa pārnākot piebiedrojas mums, abi priecājas, ka var cūkas man iedot, palieku aušīga, sāku rādīt kā cūkas lien. Uz novakari atnāca T.k., durvis atverot redzu viņa nepatīkamo ģīmi ko taisa ieraudzīdams viņas pie galda, vēlāk sēdās pie"
1846375,"93.
tā iesaukuši, ka esot vairāki desmiti cilvēku nogrimuši, ziemā, kad aizsaluse, braucot pāri un lielajiem siena vezumiem esot ielūzuši un pazuduši bez vēstes, tūliņ meklējot tanī vietā pat nevarot atrast no vezuma ne mazākās pēdas. Vairāk reizes esot mērīts, vietām varot atrast dibenu, bet vairāk nevarot. 
Meži ir diezgan jauki, it sevišķi no tālienes ir smuks skats uz kalniem, kas apauguši ar kokiem. Sakūrām uguni, uzvārījām tēju, paēdām brokasti un tad sākas makšķerēšana. Pirmo reizi ņemu makšķeri rokā. Ielaidusi ūdenī makšķeri, stāvu klusu un gaidu, kad piekodīsies, nav visai ilgi uz tam jāgaida, izvelku, bet maza zivtiņa, tīri žēl tādu vilkt laukā. Tā pavadījām tur visu dienu. Vakarā kā zvejnieki braucam uz mājām ar savu zvejojumu. 
Patīkami un jauki ir gan Sibīrijas meži. 
<31.05.1908.>
1908 Maija  -31-  Kaijas mežā.
Agri no rīta taisāmies uz izbraukšanu iekš Usoļje, kāda stancija, kādas 60 verstes no Irkutskas uz Krievijas pusi. Ap četriem izbraucam uz kuģi ""Burjat"", nācās gaidīt veselas divas stundas, līdz kuģis uzņēma savu gaitu, apskatoties atradu diezgan daudz paziņas, lai ne personīgas, tad mazākais no ģīmja. Kuģis no malas atiedams dodas strauji uz priekšu. Skaisti kalni ir gar vienu pusi, otrā pusē ir salas, dažās vietās pie aukstiem kalniem ir redzams, ka cilvēki nevar būt visai tāļu, redz bērnus rotājamies un zirgus ganot, citā vietā ir zemē ietaisītas būdiņas, kādas redzu pirmo reizi, krievu to sauc par ""Zemļanku"", drīzāk to varētu saukt par ""kalna alu"". Pie ""Suhoje"" kuģis piestājoties"
1846359,"77.
cilvēkiem. Stancijā ""Polovina"" ierodas vecis, paliek viņš pie pakām, es eimu pusdienu ēst. Te tas neģēlis ir atkal man klāt, uz viņa jautājumiem nedodu atbildi, viņš skatās vai nevarēs man blakām ieņemt vietu, tas viņam neizdevās. 
Brauciens varens, ceļa galā šķiramies ļoti draudzīgi ar veci. Kopā ar kādas kundzes braucam uz pilsētu. Angara vēl cieti aizsaluse, uz pašas upes vidū satiekam līķa gājienu. Pilsētā dubļi šļācas acīs, ielas nebruģētas, trotuāri no dēļiem sasisti, vai tā izskatās pilsēta, kas esot bagāta, man izliekas, ka esmu Grobiņā, bet ne tik tāli braukuse. 
Rosenbauma veikalu grūti atrast, fūrmanis nezin namu, es numuru nevaru ieraudzīt, pāris reizes izbraukuse uz priekšu un atpakaļ bez panākuma, lieku pieturēt pie Balbiera veikala. Eimu prasīt pēc vajadzīgās adreses, izliekas, ka esmu pareizā vietā iegājuse. Viņš atstāj kundzi, ko patlaban apkalpoja, ieveda istabā, sarunājamies sirsnīgi. Tūliņ aizbraucam pie viņa mātes, laipna stalta kundze nāca man pretim; viņa veda mani pie meitas, kur vairāk viesi bija pie kafijas galda, viņi tik laipni un priecīgi, ka no dzimtenes kas jauns atnācis, man ceļa uzvalkā vajadzēja sēsties starp viesiem, stāstīt par braucienu un dzimtenes jaunākām ziņām. Pēc mūsu aiziešanas palika paši kopīgi pļāpājot. Galīgi atrazdami mani nogurušu ved vecā kundze uz savu dzīvokli, kas tanī pašā sētā, ierāda man jauku gultu. Вiņi man dod dažādus padomus, pate domāju šo un to, slēdzienu nevaru taisīt vēl. 
Gultā salds miegs mani iešūpoja ne tā kā vagonā, daudz labāki, kad ar viena svešumā."
1846363,"81.
<27.04.1907.>
27 Aprili 1907g.   Irkutska.
Ap pulksten sešiem no rīta uzmodināja zemes trīcēšana, gulta šūpojās kā bērna šūpulis, no līstēm nokrita statujas, uz galda viss apgāzās, tas vilkās piecas minūtes. Sibīrieši saka, ka ilgi neesot tik stipri zeme trīcējuse kā šoreiz. Dienā jauks laiks. 
<08.05.1907.>
8 Maija 1907g.
Jautri pavadīju dienu pēc darba, mājās pārnākot atradu vēstuli no vecā drauga, ar pukstošu sirdi uztaisu un lasu. Izlasot, kā smags akmens uzveļas uz sirdi, kamdēļ, neizprotu, ar lielāko ilgošanos gaidīju no viņa. Saturs labs, vajadzētu priecāties, es nevaru to darīt. Būtu tad priecājusies, ja nebūtu atgādinājis veco draudzību, tam ticēt nevaru, tā kā laiki grozās, tā grozās cilvēka ieskati, kur vēl vīriešu mīlestība. Uzņemot par liekuļotiem vārdiem, man sirdsāp.
<11.05.1907.>
11 Maija 1907 g.
Esmu ļoti noguruse, kauli tik slābani, nekas netīk, ar labāko gribu spēki neklausa sēdēt no rīta līdz vēlam vakaram. Pārnākuse nosēdos uz sola laukā, iegrimstu domās pie vecā drauga. Viņš nekad nenogura, kad bija par daudz, saslējās, nokratīja no pleciem visu un bija atkal jautris. Vai tagad dara tāpat?-  Vārds: ""mīlu kā agrāk"" neticami izklausās, par agrāko - esmu pārliecināta, bet tagad?! Varbūt, kad runātu personīgi, noskārstu vairāk nekā no mēma papīra. Domas sāk nesakarīgi strādāt no vienas vietas uz otru, labāki gultā, lai jauni spēki rodas priekš rītu dienas. Ar labu nakti visi mani mīļie, pie visiem domāju pa druskai. Vai jūs kāds mani šodien atmināt, uz to nevaru atbildēt."
1846370,"88.
<20.04.1908.>
20 Aprili 1908g.  Irkutska.
Ir pagājuši visādi laiki ko tev, mans klusais draugs, neesmu uzticējuse, ne dēļ tam, ka nevarētu, bet esmu satriekta no daudziem niekiem. Lieldienas svētki stāv atmiņā, tāpat kā Ziemas svētkos, tā ar tos svētkus pavadīju pēc krievu parašas. 
Šodien apciemoju 
«Дульски»
, tie ļaudis man ļoti interesanti, sevišķi «Марья Станислава» , viņas runas ir nopietnas, pamācošas, daudz paskaidrojumus dod pate no savas dzīves. Es piekrītu viņas domām, ka ""ticēt neatkarājas no cilvēka paša"", ja viņš reiz tic jeb nē, to nevar pats citādi pārtaisīt. 
No visiem aizgāju ar jautru un mierīgu prātu. Aizgāju pie Rūdolfa, tur valda pavisam cits gars, nospiestas vaimanas vien dzirdamas. 
Pie skuķa nebij labāki, sūrojās, ka laime nesmaida, ka liktens nelabvēlīgs. Dzīvē esot daudz kas interesants, nevajagot laist garām gar degunu, meklē un ko atrodi, katram savādi ieskati, kas vienam patīk, otram ne, un ja tā tas nebūtu, tad būtu daudz sliktāki. Visiem patiktu viens, pēc tā plūktos un tā jau ir Nauda, visiem viens centiens, tā padara daudz nelaimīgus. 
<24.04.1908.>
24 Aprili 1908g.
Ziņas, ka brālis saderinājies ar kādu laucinieci mani pārsteidza, gaidīju, ka ar Olgas vienosies, kā redzams, tad nav tā. Kamdēļ, kas vainas, ka varēja viņi divi izšķirties, kas tik ilgi bij satikušies? Man viņš nekā neziņo pats, ja negrib, nav vajadzīgs. 
Unna vēstule manim liek apdomāt daudz, to starpā to, ka ar viņš ir tāds vīrietis, kas nevar draudzību vien vest ar sievieti, lai nedomātu kādreiz vienoties. Es pārliecināt gribēju citus, ka viņš tamdēļ ir spējīgs, ka ir reiz karsti mīlējis, pie manim pieslienas, kā pie drauga. Kamdēļ nav citiem tikpat vienaldzīgi kā man, vai vīrietis jeb sieviete ir draugs? Neviens nevar manim ticēt, ka to saku no tiesas."
1846364,"82. 
<30.08.1907.>
30 Augusta 1907g.  Irkutska.
Vasaras beigās atliek laika piesēsties pie tevim, visi mani aizmirst, tu to nedari, tev viena alga kāda roka raksta uz tevim. Vietu pieņemot domāju jauku dzīvi baudīt, mīlēta tiku no smukuma ļoti, visur redzēju cienību un laipnību. Par smagu bij daudz sēdēt. Otros Vasaras svētkos aizbraucām uz ""Poļarnaja zvezda"". Čigānu koris smuki dziedāja, vingrotāji savu programu izpildīja labi. Jāņu dienā aizgājām ""Intendant"" dārzā uz brīvprātīgo ugunsdzēsēju lotereju. Dārzs nav liels, mazi taciņi un tiltiņi. Par tautiešiem, ka atbraukuši, nebūt nepriecājos, bet noskumstu, ir ļoti vētraini un rāvēji, esmu daudz nepatikšanas mantojuse no viņiem. 
Pāri pār upi ir ļoti patīkami braukt, ūdens ir ļoti tīrs, katris akmentiņš ir apakšā redzams un straume ļoti ātra, piebraucot pie malas, ir pastāvs kalns, uzkāpt ir diezgan grūti, uz leju viegli, bet bailīgi. 
Tad mežā, tur dzeram, ēdam un pastaigājamies tā 
tšigun
No vietas esmu brīva, vai klausīt ko ieteic jeb darīt kā pašai patīk un redz par labu, pēdējais būs pareizāki. 
<16.09.1907.>
16 Septemberi 1907g. 
Pāris dienas atrodos jaunā mājā, ļaudis ir laipni, krievi, viņu parašas man ir svešas, sāku ar tām iepazīties. Aizbraucām viesos, pusdienas maltīte pagāja ļoti jautri, šimbrīžam izliekas patīkami starp viņiem dzīvot. 
<30.09.1907.>
30 Septembri 1907g.
Bijām uz zirgu skriešanos, diezgan patīkami noskatīties kā viņi izpelnās godalgu, pilsētas arēna ir ļoti vienkārša. Vakarā saradās viesi, uzdzīvojām jautri, ap divpadsmitiem, kad glāzes sitam kopā, atminu papiņu, varbūt ka viņš"
1846371,"<27.04.1908.>
27 Aprili 1908g.   Irkutska. 
Brālis apraksta savas bēdas un sirds sāpes, lielas dvēseles mokas viņš vajag būt izcietis, ja bārzda ir balta palikuse. Viņš mani aicina uz savām kāzām. Ja būtu labāks materiālais stāvoklis, tad gan to darītu, tagad varēšu domās nolidināties pie viņiem. 
<06.05.1908.>
6 Maija 1908g.
Laiks paliek vētrains, smiltis griežas riņķu riņķos, it kā pats nelabais viņos dejotu. Pēc bērnu gulēt iešanas ieeju savā istabā, nosēžos rakstīt Unnim atbildi. Nu gribu dzirdēt, ko sacīs tagad par manām draudzības domām. Es apkaroju viņa uzskatus, ka nevar nekad starp sievieti un vīrieti draudzība vien būt. 
Neesmu nobeiguse, mani iztraucē skaņa runāšana, izgājuse otrā istabā dzirdu, ka mazs sunītis sētā noģiftēts. Viņa nāve nav nekas, asaras daudz, bet nevajag, noprotams, ka mūs grib apciemot negaidīti viesi, lai mūsu suni klusinātu ir nosvieduši saģiftētu desu, ko ir nevajadzīgais ieņēmis. Ar kučieri apstaigāju visu māju, kur nebija atslēga priekšā, tur aizlikām. 
Es, likdamās gulēt, saku lai modina, ja ir vajadzīgs, viņas paliek ar veco ņaņu uz vakti. 
<07.05.1908.>
7 Maija 1908g.
Ap pieciem rītu klauvē pie durvīm kēķine, paziņo, ka esam apzagti. Žigli uzģērbjamies, noejam lejā, zirgs no staļa izvests, iejūgts darba ratos, no jaunās ekipāžas riteņi noņemti, miltu maiss, trīs iejūgi, grožas un vēl citas lietas. Prokurora palīgs ""Šerifa"" nu ņemas pie lietas, paziņoja policijai, dzina pēdas zagļiem, zīmes nekādas atrast nevarēja. Atslēgas bij visur vaļā un pie vārtiem vārtījās pele, kas liecina, ka ir ģifti izkaisījuši vēl kautkur. Arestēt lika ielas vaktnieku, ka vairāk kā parasts klapēja pie vārtiem, tas ir laikā kad viss noticis, istabas meitu un kučieri, pēdējo atsvabināja vakarā."
1846362,"80. 
<18.04.1907.>
18 Aprili 1907g.   Irkutska.
Vēlu no darba pārnākot mani sagaida vecis ""Krona Kapelmeisters"", kurš dažas dienas atpakaļ no ""Čitas"" iebrauca. Sākam par daudz lietām, galīgi atklāj savu sirdi, izsaka karstu mīlestību. Man ir viena alga ap ko runa grozās, neticu nekad, ka tādam vecim, kas tik daudz ceļojis, dažus gadus dzīvojis ar kādu nelaulājies un beidzot ar bērnu padzinis, tādam nav nekāda mīlestība, bet savām prasībām dzīts. Ja  es nekad nebūtu Mu... tikusies, šis vecis būtu daudz bagātāks, tad gan es ietu pie viņa. Es nezinu, skan mana atbilde. 
<22.04.1907.>
22 Aprili 1907g.
Nē, tas vecis ir par daudz kaislu priekš manas aukstasinības un daudz par greizsirdīgu, tagad viņš uzpasē katru soli un kustēšanos ko daru, kur neesmu viņam ne mazākās cerības devuse. Viņš pārmet, ka ar Šaferi laipni sarunājoties, ko darīs vēlāki, kad būšu viņa sieva, ieslēgs starp sienām, nerunā ne ar vienu, tas ir briesmīgi. Agrāki gan mēdzu teikt: ""lai vecs, ka tik bagāts"", nē, to nevaru, esmu tad naudai par upuri un dzīvi nekādu nezini. 
Pēc gala vārda prasīšanas smērēju visu gaiši acīs,- viņam asaras birst pār vaigiem, cēli viņš esot domājis un es domājot to sliktāko, esot priecājies atradis tīru dvēseli, kas vecuma dienās būšot klātstāvēt, tagad maz vārdos sadrupinot un noārdot visu. Lai atvēlot cerēt, varbūt apdomāšoties.
Brīnumi man nāk, ka vecs cilvēks var liet liekuļotas asaras, es ne drusku neklausu, ka tāreiz ir visu mazākā patiesība. 
Visiem klāt esot ņemu viņu zobot, citi man palīdz."
1846377,"<02.06.1908.>
Usoļje  - 2 Juni - 1908g.
Amatniecības skolas direktors ""Šingina kungs"" dabūjis atļauju iet apskatīt sāls vārītavu. Agri no rīta ar Lego kungu kādu tamožas ierēdni atnāca pie mums, nodzeram tēju, paņemam Buivitus līdzu, tad garā rindā gājām turp. Kāds no vārītavas darbiniekiem nāca līdz paskaidrot. Ļoti vienkārša ierikte, divas mašīnas, kas dzen ūdeni no apakšas uz augšu tanīs sienās, kas ir saliktas no tieviem zariņiem. Tā siena ir ne mazāk kā pusotras aršinas plata un stipri augsta, ūdens cauri tecēdams padara zariņus resnus, daudz vielas paliek pie zariņiem, tīrais ūdens pil uz leju un ietek sevišķi būvētā katlā, kur sakrājas lielā daudzumā. No turienes tiek ielaists 7-ņu aršinu garā un 1/2 futas biezā katlā, kur ūdens vārās tik ilgi, līdz paliek par sāli, apmēram 18-mit stundas. Tad tiek uzsviesta uz krāsni, kur pastāv 3 dienas un naktis un ceturtajā ber maisos. Uz veco vārītavu sievietes neviena negrib iet, es eju viena līdz. Te vāramais katls karājas no neizskaitāmiem dzelžu stieņiem, apakšā ir krāsne, dūmi no apakšas paceļas gar visām pusēm malām uz augšu. Visa ēka ir kā skurstenis ar biezu kārtu sodrēju. Viņi brīnās par manu interesēšanos gar visām lietām. Pēc pusdienas maltītes bijām dārzā šūpoties. Pēc tam visi atkal uz salu, kur vakar bijām, tik uz otru pusi, tur vēl jaukāki bija, vārīja tēju uz uguns kura, bet es dzert nevarēju dēļ stipras dūmu garšas. Vīrieši tai starpā cepa uz sārta ""Sišlik"", tas smeķēja diezgan labi."
1846369,"87.
<31.12.1907.>
31 Decemberi 1907g.   Irkutskā. 
Pošas mājenieki sagaidīt Jaunu gadu, manim saka arī mājās nepalikt, bet iet kaut kur pie paziņām. Viņi aiziet, es apģērbusies gribu iet, te atrodu, ka manas kalašas ir nozudušas. Salst laukā krietni, pie skuķēna tomēr aizgāju zemes kalašās, tos neatrazdama mājās, griežos atpakaļ. Paliku mājās savā istabā, kad sita divpadsmit, izgāju ēdamā istabā, tur klanās ļaudis priekš Svētbildes, lūgšanu nobeiguse paceļu vīna kausu, tukšojam jaunajā gadā, izgāju ķēķī, apsveicu visus, iedzeru pie viņu pilnā galda tēju ar maizi, tad istabā uz ausi. 
1907. Gads beigas."
1846368,"86.
bailēm domāt pie nākotnes. Pārvarēt var, bet pastāvīgi vajaga būt pašam ar sevi cīņā, apkarot un iejautrināt vājās puses.
<26.12.1907.>
26 Decemberi 1907g.
No agra rīta sākam pušķot eglīti, to darot pagāja ātri laiks. Brokasti gājām pie Lisavetas Petrovnas Djakonov ēst, tur ieradās daudz viesi, visi jautri un omulīgi, sitam glāzes un tukšojam vienu pēc otras. 
Kad pārgājām savās mājās uz pusdienu, tā nebūt nesmeķēja pēc saldumiem. Drīz ieradās mazie viesi uz eglīti. Kad bija visi sanākuši, iededzinājām eglīti, sāka ap viņu rotāties bērni savā brīvā garā. Svecītēm dziestot izdala viņiem dāvanas, jautri un līgsmi viņi iet katris uz savām mājām. Lielie pavada laiku kārtis spēlēdami, vienīgi Samsonova kundze nepiedalās, viņa dzied klavieru pavadībā. Triec pie katra pa druskai, katram dod vārdu, ir jautras dabas cilvēks. Vakariņu mielastam trūkst vietas dažiem, pavadām laiku tiklīdz vecākie ļaudis aizgāja. Prokurors man piezīmē, ka neesot dzēruse ne glāzi ""Maj dzērienu"" [Moi napitok]. Viņa kundze prasa pēc iemesla, parādu, ka galva sāp. Tas nav taisnība, bet dzert es nevaru, zinu, kas pie viņa ir liets klāt. Daudzi no svešiem viesiem aizgājuši, paliek tik savējie vien, sāk dejot eglītei apkārt. Iedzērušies cilvēki ir visi vienādi, lai būtu augsts vai zems, strādnieks jeb kungs, viena alga, visi ir smieklīgi, nevarēdami sagaidīt beigas viņu trakošanai izlej veca ""ņaņa"" alus glāzi, nākdami uz slapjumu krīt viens pēc otra, sāku apdomāt, ka jābeidz trakot. Pēc 4-iem devāmies visi gulēt."
1846361,"79.
<23.03.1907.>
23 Martā 1907g.   Irkutska. 
Nakts notikumu nosaucam par sapni, kas uzturēja starp mums jautrību un smieklus. Uz 
anonksi
 ierodas ļoti daudz. Viens vīrietis piedāvā vietu kādā veikalā pie visa brīva un 75rubļi, braukt viņam līdzi uz Harbinu. Viņa ģīmis izrāda viltību, grib pierunāt par varu, tūliņ braukt līdzi, izsakās, tur var dabūt labi precēties. Tas pastiprināja manas šaubas par viņu, nauda mani nemāna, viņai es nekalpoju, to māku pārvaldīt pate. Paņēmu vietu pie šūšanas, īss darba laika no 9.00 līdz 6,-šiem un 1 rublis 50 kap par dienu. 
<30.03.1907.>
30 Marta 1907g. 
Kamdēļ katru dienu brīvlaiku domāju par viņu? Kamdēļ ceru, ka pa Lieldienu mani apmeklēs? Labi pārdomājot saprotu, ka tas nav iespējams, gribu sev ierunāt, ka liekuļo un mānos ar veco draudzību, bet nevaru. Tagad es sajūtu gandarījumu par saviem agrākiem darbiem, tikties es gribu ar viņu.
<07.04.1907.>
7 Aprili 1907g.
Pārnākot no darba atradu iekrāmētu priekš manim istabu, sāls un maizi vecmāmuļa nebij piemirsuse. Patriekušas kopā es palieku viena, krāmējos vecos papīros, uzduros uz dzejoli no M. Viens vārds ko veseli pieci gadi nebiju varējuse izlasīt, tagad tiek man gaiši, mazs vārdiņš, bet ļoti - ?  Palasīšu vēl reizi un tad uz ausi. 
<08.04.1907.>
8 Aprili 1907g.
Agrā rītā uzmodos, iemigt vairs nevarēju, sapņos redzētais staltais jauneklis stāv vēl atmiņā, viņš nodeva man vēstuli, kuru uztaisot netiku gudra no kam viņa ir, un zvērs ko izmocīju un aizsviedu prom, un daudz citu ko. Brāļa vēstule skan ļoti skumji, ko dabūju no mājām."
1846373,"91.
90. 
<19.05.1908.>
19 Maija 1908g.   Kaijas mežā.
Pieceldamās  no rīta atminu savējos, divos dienā tikām gatavi. Sēžamies ratos un braucam uz vasaras dzīvi Kaijas mežā. Vasarnīca ir smukā vietā, augstu kalnā, visapkārt meži, pagalms stipri kalnains, lejā tek Kaiju upīte, netālu no turienes, kur nometamies, ūdens sudmalas. Patīkami atkal izkrāmēt, visi pukst un vaid, ka netīk, man tas dara lielāko prieku un baudu. Vakarā liekos agri uz dusu, lai domas var svabadi klejot, būt tur, kur pate nevaru būt. Cik savādi tas sakrīt. Es guļu Sibīrijas mežos pirmo nakti, kur daudz gadus atpakaļ sūtīja cilvēkus spaidu darbiem un brālis, ļoti tālu no manim, kā vīrs, kas apņēmies famīlijas dzīvi vest. Daudz domājot acis aizveras cieti ātri. 
<20.05.1908.>
20.V. Kaijas mežā. 
No rīta puses izejam pa mežu pastaigāties, saplūcam lielā daudzumā zilās puķītes, tās izdod saldu smaršu, vietējie nosauc viņas ""Uris"". Uz vakaru pastaigājoties gar upes malu apskatu augsto kalnu, kurā mēs tagad dzīvojam, aiziedama pa svešiem mežiem tālu, tiko varēju atrast māju. Kalns, kur sākas taka uz augšu ir tik izgruvis, akmeņi un mālu gabali ir gatavi katru acumirkli velties zemē līdz ar dzīvojamām mājām. Pirmo reizi kāpt tik augstu kalnā ir diezgan grūti, kājas slīd uz atpakaļ. Ir gan slīpākais celiņš, citi daudz stāvāki. Redzot daudz jauna nolēmu aprakstīt Unnim visu. Mājās atrodu no viņa ziņas. Savādi skan viņa vēstule, nesaprotami, liek domāt, ka kāds ir viņam aizrakstījis, ka es ar viņu tik rotājos. To es apgāzīšu, es  gribu viņu droši dabūt savās rokās un tad lai jūt, ka es atriebju par citu."
1846366,"84.
<14.11.1907.>
14 Novemberi 1907g. Irkutska. 
Jā! gadu atpakaļ šinī vakarā jautri pavadīju laiku starp tautiešiem. Tagad sēdu Sibīrijā, svešā mājā, savā istabiņā. Kas zin, kur nākošo gadu būšu. Strādājot ienāk doma, priekš kam es īsti dzīvoju? Atbilde ir īsa un ātra - priekš sava vecā tēva, bet kad tā vairs nebūs? Nav man neviena drauga, kas ar mani pareizi justu. Es varu saprast katru, kas man pieslienas, bet mani neviens nevar saprast. Vārdos jūt un saprot ļoti daudzi, bet darbus, kad vajaga parādīt, tad nav neviena. 
Mīļā Aņņuta! Tavu draudzību es nenostādu tik zemu. Tu biji man tāda, kādu gan otru vairs neatradīšu. Tu neesi pie manim, bet tālu, citā Valsts daļā, kas zin, vai mēs redzēsimies vēl. Tā ir labi, es gribu būt dzīves stūrmanis, ko praktiskā dzīve izmāca. Droši uz priekšu! Lai dzīvo bargā jūra un viļņi, pretim ar sparīgu krūti,  ja viļņi un vētra mani pārspēs, būs salda dusa tad. 
<26.11.1907.>
26 Novemberi 1907g. 
Diena ir pagājuse, manai dzīvei ir gads pieaudzis. Ko lai rakstu? - nav nekā, ne laba, ne slikta, jūtos izklaidēta. Šeit dzīvot man nav prieks, aizbraukt nevaru, nāk atmiņā Aņutas vārdi: ""Ja nav naudas, spārni īsi, guli tur, kur liktens sien."" Tā man tagad iet, šeit nav dzīve, pie pirmā gadījuma iešu no šīs mājas, viņi grib manim tik ļaunu darīt, visu iedomājoties rūgtas asaras rit pār vaigiem. 23 gadi atpakaļ, kādā laucinieku mājā, kur māte mani dzemdējuse, būšu gan ar raudājuse. Toreiz biju vesela, mani mierināja, tagad stāvu viena, bez padoma, savējiem un drauga, starp svešiem ļaudīm bagātā mājā. Esmu kroplis, savu pienākumu pie bērnu audzināšanas tomēr izpildu, lai maizi nopelnītu, mācos dzīves gudrības pazīt."
1846372,"90. 
<15.05.1908.>
15 Maija 1908g.  Irkutska.
Ir gan skuķis, ko aizvakar iepazinos, kāda Šulc. Rīdzeniece, kad sanācām vairākas kopā, to starpā kāds vīrietis Lemaņa kungs, sāk atstāstīt, kur laiku pavadījuši, nonāk tik tālu, ka Šulc saka: ""kur ies vistiņa bez gailīša, abiem vienam no otra kas vajaga, citādi jau nevar iztikt."" Tie teicumi papildina viņas agrākos izteicienus: "" es uz dzīvi skatos visā viņas kailībā, visu vajaga baudīt pēc dabas likuma svabadi"". Vai patiesi ir tik maz sievietes, ko var saukt par krietnām skuķēm. Tādas paziņas nedara prieku, labāki viena bez nepatikšanām. Pat Gaberman, citas viņa nonicina uz pēdējo pamatu, bet pate nejūt, ka viņas plīvurs var drīz krist, ļaudis dabūs taisnību zināt un tad nav glābiņa vairs Irkutskā. Ja pats vedi svabadu dzīvi, lakstojies un koķetē vīriešiem, kādēļ citur tik ātri uzķer un ierauga? Es nevaru saprast!, varbūt tamdēļ, ka pate pēc sava mēra mēro citus. Drīz aizbraukšu no viņiem pa vasaru, tad būs ar uz visiem laikiem, tas būs visu labākais priekš manim. 
<18.05.1908.>
18 Maija 1908g.
Agri no rīta pieceļos, ģērbjos uz iziešanu, lai gan laukā līst lietus drusku. Pirmais gājiens pie skuķa, viņa nāca man līdzi uz pastu, no turienes uz vakzāli, kur atradu Rozenbaum un Šulc kungs jau priekšā, vagonā triecam un smejamies, ""es domāju, ka braucu no kāzām"". Pienākuši Unakentivskas stancijā jāiet visiem kājām, man nu ir smalki, lietus ceļas ir šeit, slapjākas padarījis nekā pilsētā, es esmu zemās laka kurpītēs, eju uz priekšu, lai ar dubļi kaudzēm pielīp pie kurpēm. Pusdienu ēzdami sitam kopā glāzes un tukšojam uz man brāļa veselību, varbūt ka tanī brīdī viņš stāv ar savu brūti pie altara, viņiem ir pēc 12, mums 5 pēcpusdienas. Padzēruši kafiju, iztriekusies ar viņu piedzīvotāju, kā likās poli. Atpakaļ iešana bij jau labāka, gaiss tīrs, patīkams. Atgriežoties atpakaļ pilsētā, iegriežos pie Rudolfa, viņš izstāstīja savu dzīvi ar saviem vecākiem, māsām un brāļiem. Netālu no mājas panāca skuķis ar savu kompāniju, uz laiciņu iegāju pie viņas."
1846374,"92.
<22.05.1908.>
1908g.  - 22 -  Kaijas mežā.
Pastaigājoties pa kalnu uz leju, gar sudmalām, kur smuks ūdens kritums, gar upītes malu uz priekšu ūdenī redzam lielu kalnu taisni pretim, ceļam pāri, uzkāpjam viņā, atrodam smukas puķītes, tās plūkdami bijām iegājuši ļoti tālu, nu gribam pa to pusi pāriet uz mājām, divi stundas blandījāmies pa mežu, ne ceļu, ne mājas varam atrast, biezāks un biezāks paliek mežs, visi esam noguruši, nosēdāmies atdusēt, te izdzirdam braucam. Nu neesam tālu no ceļa, uzmodinu bērnus, ka tas būs tēvs. Šura no tālienes sauc: "" Papa, podoždi, mi poteraļis,"" bet vīlāmies, atrodas cits tirgotājs. Nu bijām uz ceļa, nebija visai tālu no mājas. Vakariņas toties visiem labāki smeķēja. 
<25.05.1908.>
1908 g. Maija   -  25 -
Samsonovi atbrauca uz vasaras dzīvokli, mēs aizgājām viņus apciemot, pie viņiem atradās viņas brālis, ļoti piemīlīgs jauneklis. Visi kopā aizgājām uz pļavu pēc puķītēm, tās atradām lielā daudzumā, vīrieši sarunājas iet šaut mēģināt. Samsonova jaunkungs šauj gan, bet skatās uz otru pusi, Djakonova kundzei trīc rokas, kad paņem rokās. Viņi izšauj, piedāvā man, es ar lielāko prieku to pieņemu. Ja varētu šautu ne tik vienu, bet vairāk reizes. Viņi priecājas par krietno drošību, pavadījām jautri laiku, saplūkdami daudz puķu, gājā mājās jautri triekdami. 
<29.05.1908.>
1908g. Maija   -  29 --  Kaijas mežā.
Ap brokastes laiku izbraucam zivis makšķerēt pie Urkuta upes, braucam garām kādam dīķim, ko izskatās šinī varētu tā saukt, man pasaka kā tas esot ""velna ozer"". Pēc tā nebūt neizskatās, tik plats kā nekāda nevisai plata upīte, ne pārāk gara, tā ap 1/4 versti, iedzīvotāji esot tamdēļ"
1846365,"83.
ar saviem draugiem sēd kopā un atmin mani, tāpat kā es viņu. Ap diviem viesi aizgāja, mēs katris savā istabā. Paņemu karti, kurā brālis raksta, ka 24. augustā Kristīne tikuse apbedīta, miruse, atstādama zēnu, kas ticis pie viņas zārka kristīts. Auksti drebuļi pāriet pār kauliem, ilgi, ilgi raudāju, viņa man tēlojās dzīvi priekšā, cik jautrus brīžus ar viņu pavadīju, ar savu nenoteikto raksturu bija man tik mīļa. Jautrība piemājoja, daudz uzticējās, izsacīja visu, kas sirdi nospieda; tagad viņa tiekas ar māmiņu, viņas viena otru cienīja, viņas ir laimīgas. Viņa tik jauna, skaista un dzīves cerību pilna tika izrauta un aiznesta mūžībā, kamēr man, kam cerību nav nekādu, viena diena rit vienmulīgi pēc otras. Miesīgi vāja, klejoju pa pasauli nemaz neparedzēdama tam visam galu, kad varēs manas jūtas apstāties uz vietas. 
<28.10.1907.>
28 Oktoberi 1907g.
Apmeklējām ""Muzeju"", telpas ir lielas, augšā un apakšā, redzami visādi ""Burjatu"" ieroči, mājas, apģērbi no zivju ādām, zābaki, viņu dusmu un laimes dievi. Daudz un dažādi zvēri, kauli, putni, zivis un daudz cits, kas atrodas Sibīrijā. 
<10.11.1907.>
10 Novemberi 1907g. 
Jautris gara stāvoklis, paņemot rokā tevi, atminos, ka šodien ir ""Mārtiņi"", visi paziņas mājās pošas iet uz biedrību, cits mājās, visi pēc iespējas svin jautri vakaru pie zoses. Papis būs mājās ar savas sievas, atminēs mani tāpat kā es viņus. Visiem novēlu gara labu amizi, mēs ar ""unni"" esam vientuļi, bez šī vakara jautrības. 
Tie ļautiņi mani tomēr uzmeklēja; parunājos ar viņiem īsi, viņi grib pie sevim mani dabūt."
1846376,"patīkami līgojas sānis. Ir tumšs, mēnesis spīd jauki un gaiši. Pēc četru stundu brauciena var saredzēt uguntiņas laistāmies, tas liecina, ka esam drīz pie gala mērķa. Kuģim griežoties līkumā atkal šūpojas un mēnesis atspīguļojas ūdenī tik interesanti, pašai jautri ap dūšu, jo ir pirmais tālākais brauciens ar kuģi. Malā sagaidīja jautrie ļaudis, vecmāmuļa sagaidīja pie vārtiem. Tanī pašā vakarā aizgājām pie Buivit, patriekuši tur laiku devāmies uz nodomāto nakts māju pie Lepetnoviem. 
<01.06.1908.>
1908g. Juni  -1-  Usoļje.
No rīta dzirdu baznīcas zvanus, tie uzmodināja mani no miega, atgādinādami, ka ir pirmie Vasaras svētki, mēs bijām jau tēju nodzēruši, tad cēlās tik pie Buivitiem augšām. Līdz brokastei iespējām aiziet uz dārzu apskatīties to un pašūpoties. Dārzs ir smuks, ne visai liels, ne tāļu no teatera zāles, tek ūdens pa koka trepītēm, pie kam paliek balts putas. Smaka tanī vietā nav patīkama, sevišķi pirmo reizi pāri ejot, nevar nebūt izprast no kur tas ceļas, tik briesmīga sērs-skābe, dažus soļus tālāki nozūd it viss. Netālu, it kā maza klinte, no tur iztek soda ūdens, klāt pie akmeņiem ir pieķēdēta maza bleķa krūzīte, no kuras var dzert, kas vien vēlas. Bādu māja ir diezgan liela priekš šejienes miesta. Pēc brokastes gājām uz salu, te ir divas salas Angārā, uz pirmās atrodas Sāls vārītava, uz otrās lielas pļavas un biezi meži. Garums otrai ir 20 verstes. Apkārt staigādami pavadījām visu dienu, gaiss tik labs un jauks, krūtis patīkami cilājas to ieelpojot."
1846367,"85.
<16.12.1907.>
16 Decemberi 1907g.   Irkutskā.
Ar ilgošanos gaidīju šo dienu, kur varēšu ar tautiešiem izrunāties, aizejot pie Skuķa atradu daudzus pie viņiem. Laiku pavadījām kārtes spēlēdami un triekdami. Skuķis brīdina, lai ar vācieti netriecot tik sirsnīgi, pasmejos, man viena alga, kāds cilvēks ir, ar visiem triecu svabadi bez aizspriedumiem. Kad viesi aizgāja, palikām trīs vien, sāku sacīt par veci. Viņi pierunā ar varu, lai eju pie viņa, naudu viņi ciena, naudai klanās, par dažiem tūkstošiem ir uz mieru, kad cilvēks upurējas, zaudē visu savu dzīves laimi. Ja cilvēkam neesot naudas, tas ar nekad cienību nevarot mantot. Tam cilvēkam ir nauda ""Ideals"". Pie tam viņi saucas un esot piederīgi pie Brīvības cīnītājiem. Tas prieku man nebūt nedara, es nevaru pieņemt viņu padomu, nepaklanos naudai un upurus viņai es negribu nest. Brīžiem iezogas domas, ka būtu labi, bet tas uz acumirkli, tad valdu pār sevi un te nav ne no viena padomu gaidīt kā tikai pašai no sevim. Dzīvo kā iekšējais balss saka, tad būs pareizāki, nekā daudzi padomi. 
<25.12.1907.>
25 Decembri 1907g.
Ilgi gaidīju šo dienu, kas sevišķs ir? Nekas, diena pagāja nemanot. No Baznīcas pārnākdama atradu daudz ""vizitorus"" atnākušus, atnāk, novēl laimes, parunā pāris vārdu un tad dodas atkal citās mājās, tā pagāja visa diena. Ierodas mācītājs apsvētīt māju, notura īsu lūgšanu priekš svētbildes, nobeigdams dod mājas ļaudīm skūpstīt krustu, viņš nāk man tuvāki, es atkāpjos atpakaļ, noskatās un aiziet. Tagad esmu krievu mājās, kur būšu gan nākošo gadu, kamdēļ cilvēkam piemīt vājums ar"
1846378,"96.
Te negaidot  nāk tumši mākoņi, saceļas vējš, steidzīgi dodas visi uz mājām, baidīdamies, ka nepaliek slapji, ja saceļoties stipris vējš, tad prāmi nevarot strādāt. 
Pie Lipetnoviem ķēķene ir tā pate, kas manā laikā bij pie Bišeriem. Kad es viņai prasu, viņa nokaunās un saka, ka nē, tam es tomēr neklausu, jo tā cilvēks nekad nevar līdzināties otram, iešanā, stāvā, runā, darīšana un valoda. 
<03.06.1908.>
Usoļje   3 Junija 1908g.
Pieceldamies agri no rīta, sapakojam savas lietas un braucam uz stanciju, ļoti slaiks brauciens gāja pa lauku ceļu, redz rudzus, auzas augam, atmiņā nāk, kā esmu no pilsētas uz laukiem braukusi, ar tur saulīte tik gaiši un mīlīgi spīdēja kā šeit. Šingins ar savu dēlu mums bij priekšā, visi reizā braucam uz pilsētu. Pēc divi stundu brauciena vilcienā pienācām Irkutskā, zirgs bij jau pretim. Lietus un krusa nebūt nemitās, tāpat kā kundzes dusmas uz manim. 
Patīkami ir mājās, vari atdusēt un justies svabads. 
<04.06.1908.>
Kaiju mežā   4 Junija  1908g. 
Uzmodos vēlu, daru, kas man darāms, citu neliekos ne zināt. Laiks nepastāvīgs, kundze šodien ļoti runīga, smieklīgi, ka liels cilvēks ir niķots kā mazs bērns. Pie Samsonoviem pavadījām vakaru, tur es varu ar viņiem sarunāt, bet citur ne."
1846360,"78. 
<19.03.1907.>
19 Marta 1907.   Irkutska. 
Atmodos jaukā rīta stundā Sibīrijas galvas pilsētā. Pilsēta liela, briesmīgi dubļi, pāri pār ielām ir ļoti grūti tikt. Bijām viesos pie Rudolfa, vēl nevaru noteikt, ko darīšu, galva negrib strādāt tā kā vajaga. 
<20.03.1907.>
20 Martā 1907g.
Apnika rakstīt vēstules un kartes, izeimu vienа šo to iepirkt, satieku līdzbraucēju, sarunājamies īsi, atsakos viņam sacīt savu adresi, gribu pāriet uz mājām pa citu ceļu, eimu arvien uz priekšu, kā iznāku tā iznāku arvienu uz vienas vietas. Йuzdamās noguruse, paņemu fūrmani, tas aizveda mani.
<21.03.1907.>
21 Marta 1907g.
Laiku kavēdama rakstu vēstules. Apskatīju magazines, kuras nekādā ziņā nevaru salīdzināt ar Liepājas, tas priekš šejienes ir nieciņi. Jautri triekdami pavadījām vakaru, nostāstu par daudz un dažādām briesmām, ko piedzīvojuši šeit, es neticu visam tam, aizmigt tomēr nevaru tik ātri. Кad sajūtu dvašu uz sava ģīmja, atveru acis un prasu: ""Kтo там?"" uz otru skaļāku jautājumu redzu cilvēka ēnu atvelkamies no manas gultas un pazūdam aiz širmja. Сērkociņa nav, lai varētu uguni iededzināt, vecene guļ cieti un nedzird manu lēno saukšanu, guļu un klausos, kas būs tālāki. Тe noskan zvans, nāk mājas iemītnieki, es pieceļos, aizeimu pie vecenes, aizdedzinu lampu, izmeklēju visus stūrus, vai nav kāds svešs kaut kur paslēpies, pēc viņu vakarējo nostāstu, nekā neatradu, tik blakus istabā jauneklis grozās pa savu gultu. Likos gulēt pa otram lāgam."
1846428,"146.
Pēc vakariņām Baratova kungs spēlē ģitāri, tās pašas dziesmas, ko daudzreiz esmu dzirdējuse no Iļjas. Es klausos kā agrāk, acis nepaceldama, un gaidu pa velti, ka atskanēs ar balsu sarunas. Te noklust skaņas, sākas runas, es esmu tālu prom no cilvēka, kas mani ļoti mīlēja un visādi priecināja. 
<01.11.1909.>
1 Novemberi 1909g.  Harbine.
Ir svētdienas rīts, nevaru paradumu darīt un aiziet uz dievnamu, jo viņa nav šeit. Pēcpusdienas gājām pastaigāt, aizbraucām uz Pristaņi, kas atrodas otrpus dzelceļa sliedēm, man tur ļoti nepatīk, negribētu nekad tur dzīvot. Ķiniešu tur ir ļoti daudz, ļoti daudz nodriskuši ar izspūrušiem matiem. Galvenā iela Kitaiskaja ir ļoti gara, lieli veikali, nav ne drusku patīkami, viss tik nospiedoši. Kā pārbraucām tiltu un atrodamies Jaunā pilsētā, paliek viss patīkams, kur vien aci metu. Vakarā visi gājām uz Ilisionu, tas ar ir smukāki ierīkots, nekā Irkutskā. 
<02.11.1909.>
2-rā Novemberi 1909g.  Harbine.
Mēs uz vakaru bijām veikalā un nākot mājās saku Baratova kundzei, ka ļoti interesē, vai tas vācietis nāks trešdienu pēc atbildes. Nav pagājis pāris stundas, kā pieteicas un ienāk, aicinu piesēsties, esot nācis pasacīt, ka viņam neesot vajadzīgs."
1846420,"138.
Pilsēts nav liels, visapkārt, kur vien acis met, ir no augstiem kalniem iežogots, it kā tie būtu cietokšņa mūri. Ielas platas un taisnas, būvējumi ir lieli un smuki, magazinas lielas, tik ļoti izklaidētas. Ielas nebruģētas, ļoti dziļa smilte, tāpat kā pie mums jūrmalā, ja būtu trotuāri un bruģētas ielas, tad būtu skaista pilsētiņa. Putekļi un smilte esot visu ziemu, jo sniega neesot un ja esot, tad ļoti maz, samaisoties ar smilti kopā. Pārnācām diezgan nogurušas no lielas staigāšanas, pagatavojām vakariņas, jo Klāra ar savu un Hermanis atnāks pie mums. Uz novakari atnāca Eduards, aicina mūs pie sevim, tad mazākais kopā iet Ilizionu, ja nekādi neesot pierunājama palikt vēl vienu dienu šeit, lai apmeklētu teātri. Jautri paēdām vakariņas, aizgājām pie viņa. Berta nebija gatava, iznāca uzgaidīt. Ilizions atstāja ļoti sliktu iespaidu, pēdējā bilde bij «Вихорь Купец», tēvs pārdod savu meitu par spožo naudu, ko tirgotājs piedāvā viņam, ja meita ar viņu drusku laiku pakavēs. Māte negrib dot, tēvs aizdzen viņu prom, tirgotājs ved skuķi ar varu savā istabā, ievedis dod viņai dzert stipru dzērienu, viņa paliek jautrāka, ved, kur gulta stāv, pēc īsa brīža iznāk abi, viņš atkņopējies, viņa ar izspūrušiem matiem, sēd un nezina acis kaunā, ko darīt. Viņš ņem lakatu, iesiet tur naudu, kamēr viņa ar sevi cīnas, viņš pieiet un ar šķērēm nogriež viņas garo matu bizi un velnišķi smiedamies iebāž kabatā. Atraduse, ka mati nogriesti, vēl vairāk izbīstas."
1846423,"141.
stāvu iekš jums, jūsu varā, ko gribat, to darat. Lūdz, lūdz tik žēli, es nevaru saprast, kā var cilvēks tā lūgties. Apmierināt mani kaut ar skūpstu. Uz pieres atvēlēju viņam skūpstīt, es domāju, ka tā sadegs zem viņa lūpām. Nē, ar to nepietika, lūdz, lai es viņu skūpstu un kaut drusku un kaut drusku apmierinu un solās tad tūliņ iet prom. Glāsta vaigus lūgdams, mīļā, dārgā, apžēlojaties un dāvājiet tik skūpstu, saprotiet mani tak, ka nevaru no jums iet prom, gribu pats, bet nevaru, es mocos priekš jūsu acīm kā tārps un jūs mani minat zem kājām. Es nebūt negribēju un nedomāju jūs ievilināt, nedevu ne mazākā iemesla. 
Zinu, ka negribējāt, bet pievilcības spēks ir par lielu iekš jums, nav spēju atturēties tai varai, ja būtu varējis, tad stundu ātrāki būtu aizbēdzis, bet nevis aizgājis, bet nevarot. Cik sirsnīgi ar viņš nelūdz, man viena alga, saku, ka skūpstu dāvāju tik tuvējiem, bet citiem ne, lūdzu savu kārt, atstāt mani vienu. Galīgi iziet pie durvīm, vēl piedāvā materiālos līdzekļus, smiekli mani atskanēja par atbildi. Skatīdamās uz viņu brīnos par vīriešiem, vai tad Iļjam bija ar tik briesmīga cīņa, ja ar tā, tad stāv viņš augstāki, jo nelika nekad man to manīt. Uztraukta esmu, jo bīstos, ka nakti gulošai neuzbrūk, tad es nebūšu spējīga atspēkot. Konduktori ir visi pērkami, viņš var durvis uztaisīt. Aizsēju durvis ar siksnām, liekos gulēt, miegs nebij spirdzinošs. 4-os, kad modināja pie pārsēšanās biju ļoti priecīga, viņš sāka mani izbēgt cik tik var."
1846430,"148. 
<08.11.1909.>
8 Novemberi 1909g.  Harbine.
Esmu pāris dienas ar kundzi kopā, šovakar viņa brauc prom uz Vladivostoku, kur paliks veselu nedēļu, palieku es ar meiteni viena. Vecā aukle ar savu zēnu, pats Erdreiša kungs arī ir Vladivostokā. 
<20.11.1909.>
20-tā Novemberi 1909g.  Harbine.
Ir ne visai teicams kamanu ceļš, braucam vizināties, saulīte silda labi, bet vējš ir dzestris. Pirms veda mūs pa Jauno pilsētu, agrāki domāju, ka tas ir viss, ko redzu ap mums, bet īstenībā jaunais pilsēts ir ļoti glīts un liels. Būvējumi ir lieli un grezni, ielas platas un garas, priekš katra nama ir dārziņš ar kokiem uz ielas. Apbraukājuši lielākās ielas braucam uz ""Pristaņ"", tur man tā nepatīk, viņu tirgi un bodes nav visai patīkami. Aizbraucam līdz cietumam, tas atrodas pilsētas vidū, gandrīz. 
<26.11.1909.>
26-tā Novemberi 1909g.  Harbine.
Agri no rīta ienāca Šana pie manim gultā apsveikt ar šūpuļa svētkiem, cits neviens pats nezin mājās. Vakarā iedama pie Baratoviem pasaku kundzei, iešu savu šūpuļa svētkus svinēt, viņa jūtas ļoti apvainota, ka neesot ātrāki sacījuse un nesot tādu svētku dienu no mājas ārā. Nākošo gadu, lai tā nedarot, vai pie sevim jeb mājās lai svinot. Kā jau parasts jautri pavadīju vakariņu laiku pie Baratoviem, vairāk glāzes tukšojām uz manu veselību."
1846437,"155.
dzīt. Dažas minūtes vēl vecajā gadā, viņš taisa Šampaņa buteli augšām, kas tik viegli nepadodas, es ar jokiem un smiekliem palīdzu, pati griež mani uz otru pusi, sacīdama, ka nokavēšot jaunu gadu sagaidīt. Griežoties roka atspiedās gardīnē, kur uz loga stāvēja vīni no vakariņām, krīt buteles, viena sasitās, līst sarkanais vīns un trāpa man svārku visu vienu pusi. Viņa vaimanā par notikušo, es saritinu svārku sānis, mudinu ieliet.
12-mit naktī. 
Paceļam kausus, kuros šampanietis dzirksteles met, katris izsakam savas domas un tukšojam vienu, otru, tad trešo kausu. Viņš lūdz par mana tēva veselību tukšot. Ar visu esmu mierā, tik vienu vēlos, saraut saites un nomest prom, lai justos svabada, bet nav manā spējā. Kad viņš uzzina ap ko runa grozās, prasa vai tā esot mīlestība, kas gribot tā atsvabināties un kas esot mans izredzētais. Dod padomu precēties, cik tas esot jauki un patīkami, mīļu cilvēku pie sevim tuvu just un viņa glāstus baudīt. It sevišķi sievietei, kam grūti cīnīties, zin, ka ir krūts, kas aizstāvēs un neatvēlēs nevienam apvainot. Nav slikti, vairāk nevaru sacīt, man savādas jūtas. Es saprotu, ka tas ir jauki, bet man neticās, ka priekš manim ir tā, kas lemta. Manī ir ļoti daudz glāstu, mīlu viens otram dot, bet pate nejūtu, virmo jau no maza bērna dienām. Tēvs, kas pastāvīgi aizņemts un māte, kura negribēja savu gaudeno bērnu, jo ar savām slimībām esmu viņai daudz sirdsāpes laikam sagatavojuse pret pašas gribu. Biju tak mazs bērns, 4-ri gadi vecs. Brālis, kurš varēja"
1846422,"140.
Tā tas gan esot, viņam izliecies, ka es elektriski ātri to darījuse. Arvien virzās tuvāki, es, savukārt, tālāk, prasa vai bīstos viņu, nekā nebīstos! Paņēmis manu roku, pieslien galvu un prasa vai negribot, lai paliekot pa nakti, būšot drošāki nekā vienai? Nē, nav vajadzīgs, neesmu no bailīgiem. Jūs neesat bērns, saprotat visu, var runāt tieši, jums ir tik daudz simpātijas un magnētiskais spēks, kas pievelk vīrieti vareni pie sevim, es neesmu spējīgs no jums atiet prom ar labāko gribu. Troksni man netīk taisīt, cenšos ar labu dabūt ārā, viņa vārdi šā vai tā nekādu iespaidu uz manim neatstāj, manu aukstasinību iekarsēt vajaga, es pate nezinu kā. Metiet muļķīgas domas pie malas, esiet vīrietis ar raksturu, kas valda par sevi, neesmu sieviete, kas padodas tādām vilināšanām, un otris - esmu līgava, nav tiesības spert tādu soli.
Vai jums daba nekā neprasa? jeb vai viņam būs mazāk par to? Cilvēkam, kuru cienu, esmu atsacījuse un auksti skatījusies uz visu, te pirmajam, kas ceļā nāk piepildīšu iedomas, tas būtu smieklīgi, savu apziņu aptraipītu, kuru esmu tīru līdz šim turējuse un gribu turēt. Vai esat tā paēduse, ka negribat nebūt vairs? Kā drīkstat tik nekaunīgi runāt, tīri kā katrai līgavai vajaga būt viņa rotai. Vai gribat, lai jūsu līgavainis metas istabas meitai jeb aktrisei rokās, ka varat būt cietsirdīga. Lai dara, kas patīk, nav mana darīšana. Redzēdams, ka mani tā nevar kustināt, sāk lūgties, tik sirsnīgi un žēli, jūs tak redzat cik tāli, esat mani novedusi, apmierināt mani un dodat sev baudu, es nevaru no jums iet, jo esmu viss kā"
1846431,"149.
<28.11.1909.>
28-tā Novemberi 1909g.  Harbine.
Pagājušo nakti saslimu, briesmīgi bij jāvemj, visa nakte pagāja vienās mokās, kas vilkās līdz pašai pusdienai. Savus pienākumus tomēr jāizpilda. 
Saņemdama vēstuli no Iļjas, nevaru sevi saprast, man tik vien liekas, ka mēs nederam kopā, viņš manās parašās un jūtās tak nevar saprast, tagad atteikt nevaru, gaidīšu, varbūt pats atkāpsies, man vajaga vārdu turēt, no viņa vēstulēm nevaru visai mīļi atbildēt. 
<06.12.1909.>
6-tā Decemberi 1909g.  Harbine.
Es jūtos ļoti apmierināta savā tagadējā vietā, klusa mierīga dzīve, bez viesiem, bez trokšņiem, garš atdusas, klusas mierīgas vakara stundas. 
Vienas domas mani moca un tas ir Iļja, arvienu iešaujas šaubas par viņu un jautāju pate sevi: vai jutīšos laimīga ar viņu? vai redzēšu to uzmanību, kuru esmu pieraduse redzēt no bērna kājām? Bet galvenais, vai mīlu viņu īsti, vai nevarētu reiz rasties priekš manām acīm cits, ko vairāk mīlētu? Šaubas, šaubos pate par sevi, es nejūtu ne mazāko prieku, ka esmu līgava. Zinu tik vienu, zvērastu esmu devuse, to var viņš lauzt, bet es ne. Ja lauzīšu, tad aptraipīšu savu apziņu, un to es nekad negribu darīt, lai būtu ar cik smagi samaksa par to."
1846436,"154.
redzu trīs jaunekļus pienākam pie loga un dziedam, viņi modina skolotāju. Poli, kurš guļ, es savā prātā domāju, cik jauki, jautra ir mūsu tauta, pavisam citādi kā citi, pie krieviem to nekad neredzēs. Garais sapnis man deva saprast, ka nevajag vienoties ar svešas tautas ļaudīm, tie nesaprot un pat negrib tevi saprast. Dotais vārds mani ir pieķēdējis, es nevaru vārdu ņemt atpakaļ, lai maksā ko maksā, cerēšu, ka viņš mani aizmirsīs pēc pāris gadiem. Visu dienu man pa galvu maisās domas, citi dzīvo mierīgi apmierināti tur, daži aizbrauc nevisai tālu un pārbrauc drīz atpakaļ. Es viena esmu, kura neatrodu mieru, esmu tik tālu laidusies prom, ko tad es īsti meklēju!? Vai neapniks tā braukšana. Kad un kur es reiz nometīšos uz pastāvīgu dzīvi, nevaru iedomāties pat. 
<31.12.1909.>
31-mā Decemberi 1909g. 
Ar nepacietību es gaidīju šo vakaru. Nolikuse meiteni gulēt, sagatavojos uz iešanu, noģērbu gaišo kleiti, sacīdama, ka tik neapleju. Kundze aicina mani līdz uz biedrību, atsacīju, sen esmu solījuse jaunu gadu sagaidīt pie Baratoviem. Viņus es atradu Peremenus taisot, es gāju palīgā. Liela jautrība valda starp mums trijiem pie vakariņu galda, tik ilgi līdz man sāka iebaudītie dzērieni reibināt, tad paliku klusa, kas esot klusēšana? Nevaru citādi, reibuse esmu klusa kā pele. Aizgājām uz miglu bildēm, tur sāka mans reibums izgaist, nākot mājās viņš krīt uz gludu ledu, mēs katrā pusē nevaram pacelt, tas pajautrināja smieklus, mājās izdzeram katris glāzi karstas tējas, no tam palika galva pavisam tīra - sāku tad atkal jokus"
1846421,"139.
Viņš uzsien lakatu, iedod rokās naudas saini un izgrūž pa durvīm, kur nesen ar varu vilka iekšā, baudījis savu prieku, izpostījis viņas dzīvi, dzen ārā. Mājās pārnākdama krīt raudādama mātei pie kājām, tā uzzinājuse, kas noticis, modina tēvu, kurš piedzēries no tās naudas, par ko pārdevis sava vienīgā bērna godu, stāv un brīnās, nevarēdams nebūt atjausties. 
Tā bilde ilgi stāvēs man atmiņā. 
Iznākuši ārā atradām baltas sniega piciņas dancojam un apklājot zemi. 
Mīkstā gultā gulēt pēc divu cietu nakts braucienu būs gan salda. 
<24.10.1909.>
24 Oktoberi 1909g.  Ceļā uz Harbinu ir Čitā.
Pēc saldas dusēšanas jautri pieceļos, padzeram tēju, bij laiks doties uz stanciju, lai turpinātu savu ceļu. Kate mani pavadīja uz stanciju. Viena pavadīju visu dienu savā kupejā, lasīju, tamborēju un atdusējos ļoti brīvi, garlaicīgi man nebūt nebija. Izejot koridorī redzu tik vīriešus vien, braucēju liekas maz, jo katrā kupejā ir pa vienam jeb diviem cilvēkiem. Viens no ceļa biedriem visu dienu arvien uzmanīgi mani aplūko, uz vakaru piedāvā man kafiju, palūdz atvēli ienākt papļāpāt, esot garlaicīgi, runā, kā jau braucējiem, no kur, uz kurieni? Runādams pārnāk uz manu pusi, jo visu laiku sēdēja man pretim, es pagriežu seju pret viņu un runāju tālāk. Kamdēļ es nepalikuse tā sēdot kā sēdējuse, pieklājība paģēr, ka ģīmi griež cilvēkam, bet ne muguru, kad runā."
1846424,"142.
<25.10.1909.>
25 Oktoberi 1909g.   Ceļā uz Harbini no Irkutskas.
Stancijā Manžūrija ir visas pakas jāliek Ķīniešu tamožņai priekšā, viņi ir ļoti godīgi, paceļ kurvī vienu galu, liek taisīt cieti. Pasi vajadzēja uzrādīt. Tamožņas zālē jātiekas ar vakarējo lūdzēju, abiem mums ir nepatīkami tikties, viņš par laimi iekāpa otrā vagonā, man pretim sēž vecītis. Jūtos ļoti noguruse, ap septiņiem no rīta vilciens kustas, es liekos gulēt. Ne visai ilgi dabūju atdusēt, nāca kontrole, miegs pēc tam nozuda. Vilciens dodas ātri uz priekšu, reti redzama kāda mājiņa, pie katras tālākās stancijas redzami vairāki Ķīnieši, nāk redzami visādi tipi, netīri, saplīsuši, bagātie sēd rindā, tirgodamies viņi taisa lielu troksni.
Man patīk ar viņiem tirgoties, tāpat kā žīdi prasa pulku priekšā. Pusdienu ieturot mans pielūdzējs nosēžas pie maza galdiņa, es pie liela, liku padot buteli alus. Sulainis brīnās, atnesis prasa «так открыть», saprotams, citādi neprotu dzert. Alus ar cepeti ļoti labi smeķēja un spirdzināja mani. Apkārtējo acis ir grieztas uz manim, sieviete viena dzer alu, man nav daļa ko citi par manim spriež. Stancijās, kur vilciens stāv ilgāki, pastaigājos, mans pielūdzējs prasa vai neesot garlaicīgi, lai ienākot pie viņiem, es atsakos no jautrības, ko jūs varat dot. 
<25.10.1909.>
26 Oktoberi 1909g.   Ceļā no Irkustskas uz  Harbini. 
Jauka saulīte mani uzmodināja, piecēlos apģērbos, pavadu dienu kā nebūdams. Pie pusdienas galda mēs"
1846426,"144.
uz manu pusi skatus ar lielām acīm. Vai mani neatminat, es jautāju, te viņš pa priekšu atjaušas un runā priecīgi, bet viņa vēl arvienu skatās uz manim un saka: ""Es pazīstu gan, bet tas tak nevar būt, tā nav viņa, kur var atrasties tik ātri un negaidīti šeit."" Zinu, ka netika rakstīts, kad es izbraucu, mēs atradām to par nevajadzīgu. Nu sāk pate priecāties, izģērbj, ved istabā, vakariņu galds bij klāts man par godu ļoti bagātīgs, sitam uz draudzīgu dzīvošanu konjaka glāzes, stāstīju, cik ilgi es viņus meklēju, ilgi nosēžam kopā tērzēdami par šo un to. Ienesa man gultu, ierīkoja saldu guļas vietu, kurā saldi iemigu. 
<27.10.1909.>
27 Oktoberi 1909g.  Harbine.
Naktī saldi gulēju, mazā Tamaročka mani uzmodināja diezgan vēlu. Jautri ļaudis, man viņi ļoti patīk, dzeram kafiju triekdami un smiedami. 
Dienu pavadīju vairāk mājās, izgāju drusku pa jauno pilsētu. Vakarā pēc vakariņām izgājām visi trīs pastaigāt. «Новоторговая» ir liela plata iela. Skatu logi lieli, apgaismoti. Sala nav, bet vējš ir nepatīkams. 
<28.10.1909.>
28 Oktoberi 1909g.  Harbine.
Vējš ir liels sacēlies, putekļus dzen riņķī, abas aizejam uz redakciju, nodevu sludinājumu. Jūtos ļoti patīkami, viņi cenšas cik varēdami darīt laiku jautrāku un patīkamāku."
1846435,"153. 
<26.12.1909.>

26-tā Decemberi 1909g.  Harbine.
Diena pagāja parasti, vakarā iededzam eglīti mājās. Pēc bērna aizmigšanas aizgāju pie Baratoviem, tur jautri patriecam, kā jau parasts. Vakariņas bij smalkas un ap vienpadsmitiem viņi pavadīja mani uz māju. 

<27.12.1909.>

27-tā Decemberi 1909g.  Harbine.
Pagājušo nakti ļoti nemierīgi gulēju, nekad man nebij nakts vidū tā jāmocās bez miega, acis cieti, bet pate uztraukta, it kā gars tiktu no manim atņemts. Vakarā ar meiteni apmeklēju Komerc-skolēnu vakaru, bildes noskatījušies gājām uz mājām. 

<30.12.1909.>

30-tā Decemberi 1909g.  Harbine.
Atmodusies no rīta dzīvi redzu un dzirdu sapni, par ko ļoti brīnos. Mirušo māmiņu un papu abus satiku pārbraukuse jautrus un priecīgus, bijušais skolotājs liek man priekšā jautri padzīvot, vai būšot galīgi kāds tautu dēls, kas mani mīlot jeb esot tur tālumā, kam solījusies un viņus necienot vairs? Uz tam nedodu nekādu atbildi, jo Iļja stāv prātā. Kādā lielā istabā ķemmēju matus, te nāk viens jauneklis iekšā un stāda otru priekšā, ne visai skaistu ģērbušos, bet slaiku augumā, ar vienu roku turu savus matus, kas izcēlušies uz visām pusēm, otru sniedzu viņam, priecādamies par tik reti skaistiem matiem atvainojas un aiziet. Es cenšos viņus saķemmēt uz sānu šķīri kā valkāju, bet neiet, ir par biezi. Te"
1846432,"150.
<11.12.1909.>
11 Decemberi 1909g.  Harbine.
Jūtos ļoti apvainota, kad kundze ar strādnieku iesūtīja man algu svabadi rokās, viņš ar savādu ironiju pasniedz man. Nevienā mājā tas nav vēl gadījies, ka neesmu pat vērta saņemt savu algu no pašu rokas. Tas aizskāra mani līdz asarām, viņa savu cienību ir zaudējuse manās acīs. Cenšos visādi aizdzīt skumjās domas tik ar Mieža atmiņu man izdevās. Kur gan viņš atrodas tagad. Cik labprāt viņu satiktu un kā agrāki ļautu viņam pieglaust savu galvu pie krūts. Bieži viņš sacīja: ""Cik daudz es dotu par to, ja varētu šo sprogo galvu un zilās acis pasargāt aiz savas krūts no ļaunās pasaules vētrām."" Es gribu, gribu viņu reiz tikties. 
<18.12.1909.>
18-tā Decemberi 1909g.  Harbine.
Šodien es jau norakstīju Iļjam vēstuli. Vakarā vienai sēdot pie rokas darba, man tik skumji, gars jūtas ļoti apbēdināts no vakar vakarā dzirdētā un tas ir, kā Baratova kundze, vienīgā paziņa, kur ir pie kā aiziet, dzirdēju tik rupji lamājoties garderobē uz sievu, kas ņem virsdrēbes pretim. Tā nabadzīte strādā nosvīduse un viņu nosauc par «Противная баба» un daudz citādi, ka neņem vienai ātrāki nekā visiem citiem. Cik maz es vēl pazīstu cilvēkus, viņa man izliekas ļoti laipna, kas nekad neņem rupjus lamu vārdus mutē. Visa sirsnīgā cienība pret viņu ir vējā, man liekas, ka es ar laiku būšu ar viņu mājā lieka. Teātris nebija visai labi izpildīts. Dejotāja: ""Baskāje"" pirmos trīs aktus izpildīja slaveni"
1846433,"151.
tie bija sēru valsis, jautrais gabals nebūt nepatika, uzvalks bija par vieglu, dejojot krūti pavisam atsedza. Klavieru spēlētāja aizrāva sev līdzi visu zāli, bij sadzirdami elpu vilcieni, neskatot, ka zāle bij pārpildīta, skan skaņas. Izsaka jautru priecīgu laimību, kura ir neaprobežota un paceļas pār cilvēci augstu augstu. Te nāk kāds sitiens, zūd jautrā laimība un slīd ar vienu zemāk, sākas gaudas. Krūtis līdz ar skaņām jūt un sāk skatīties tālu tukšumā. Galīgi izmisums nāk gaiši dzirdams, briesmīga mocoša vara ņem virsroku, zūd dzīvība, paceļas lēnas pagātnes atmiņas un izzūd pavisam. Aplausi manim lika satrūkties un atjaunoties tagadnē. 
Skatu zāle ir nevisai liela, ļoti tīra, priekš pastaigāšanas ir ļoti maz vietas, zāle priekš Loto spēles ir liela, visur nolikti galdiņi, kā krogā, tik alus trūkst, ne visai labu iespaidu tas atstāja uz manim. 
<20.12.1909.>
20-tā Decemberi 1909g.  Harbine.
Saņemot no papa vēstuli nesagaidīju prieku, bet raizes. Mana šurpbraukšana esot viņam lielas sirds sāpes sagatavojuse, esot balts kā ābelīte palicis, atstāts no saviem bērniem, savu ģīmetni atsacījās man sūtīt. 
Raudāju, rūgti raudāju rakstīdama atbildi. Nebiju beiguse, kad ienāca kundze, ieraudzījuse saraudātas acis, sāka mani bārt un pierādīt cik es nepareizi daru uztraukdamās. Man vajag viņai piebalsot, bet jūtas raud rūgtas asaras. Daudz spēka man vajaga, lai varētu cik necik mierīga izlikties."
1846434,"152.
<24.12.1909.>
24-tā Decemberi 1909g.  Harbine.
Visu dienu gandrīz pavadu eglīti pušķodama ar savu audzēkni. Mazais zēns saslima, ārsts atzina par difterītu un pavēl meitenei atstāt māju, lai nepieliptu viņai. Vēlu vakarā aizvedu viņu pie vecmātes, viņai nosolīdamās ar tur būt, bet likos gulēt vēlu vakarā viena savā istabā. 
<25.12.1909.>
25-tā Decemberi 1909g.  Harbine.
Uzmodos no rīta astoņos, padzēruse tēju, braucu pēc meitenes uz Pristaņ. Ārā laiks ir tik jauks, saulīte patīkami, mīļi smaida, it kā apsveikdama tos, kas rīta agrumā viņas staros pastaigājas. Ielas ir tukšas un klusas, katris sēd savā istabā un sagatavojas uz vizītēm iešanu un viņu saņemšanu. 
Notirgojos ar fūrmani par lētāku cenu nekā man priekš tam deva. Braucot tik smagas nopūtas nāk pār manām lupām, domājot, ka viņš ir tur un es te. Nonākuse pie vietas, prasu viņam vai esmu pirmā, ko ved šorīt? Jā, atbild un skatās izbrīnējies, kad dodu vairāk, nekā biju nolīguse. Lai ir visa diena laimīga, labāki atdodu viņam, nekā kundzei atpakaļ. 
Meiteni pārvedu mājās, nav visai bīstami. Pastaigājoties vakarā aizgāju ar viņas uz ""Portsmut"" šejienes biedrību zāli, ne visai interesanti tur bija. 
Noklausījos dažu sarunas un spriedumus, ļaudis, kā liekas, visur vienādi kritiski, agri pārnācām mājās, lai labāki izgulētos."
1846429,"147.
Jo sieva braucot prom uz Vāciju pie radiem. Runa veicas abiem labi, no promiešans ne domu, galīgi piedāvā man vietu par saimnieci pie sava drauga, kas ar esot vācietis un vēloties, lai savas tautības cilvēks būtu. Pateicos par piedāvājumu, ka saimnieces vietu nekad neesmu izpildījusi, ne meklējuse, jo negribu ar to nodarboties. Veselu stundu viņš trieca un pļāpāja. 
<04.11.1909.>
4-tā Novemberi 1909g.  Harbine.
Bijām iepirkt sīkumu, nākot mājās satiekam zēnu nesot ģīmetni, ko Baratova kundze grib dāvināt savam vīram uz divu gadu laulības svētkiem. 
Vakariņas novedam ļoti smalkas, tukšodami glāzes uz viņu veselību un laimi. Pēc vakariņām tukšojam šampanieša kausus, ar kafiju un liķieri samaitājam pavisam galvas. Gājām svaigu gaisu ieelpot, tas darīja ļoti labu iespaidu, bet miglu bildes skatoties jūtu tādu nogurumu, ka negribējās kājas kustināt, lai pārietu mājās. 
<06.11.1909.>
6-tā Novemberi 1909g.  Harbine.
Atrodos jaunā vietā, svešā famīlijā, no jauna vajaga pierast un pierast pie visa tā, kas notiek šeit. Man izliekas, ka šinī mājā būs ļoti klusa un mierīga dzīve, viena meitene manā audzināšanā. Ko nākotne nesīs, to redzēsim."
1846419,"137. 
sasniegt ko labāku, bet jūtas paliek tukšas. Lai tās aizdzītu ir par laimi maksa ar un dažādām nodarbošanām. 
Pilnīgi piekrītu viņa spriedumam, jo jūtu to pate pie sevim. Tie, kas šeit dzimuši un auguši, nevar to trūkumu sajust, jo nav citu redzējuši. Šeit katris priekš sevim rauš cik iet, neviens tevi klusu neaplaupīs, papriekš dzīvību atņems un tad to, kas tev pieder, kaut trīs rubuļi. Jaunais ienākot pārtrauc mūsu runu, viņš esot domājis, ka esot tautieši. 
<23.10.1909.>
23 Oktoberi 1909g.  Ceļā uz Harbinu. (Čita)
Nakti biju tik cieti gulējuse, ka nemanīju līdzbiedru aiziešanu. Uzmodusies redzu citas sejas. Ap desmitiem no rīta pienākam Čitā. Iziedama stancijā atrodu Kati iznākušu man pretim, nostempelējusi biļeti, uzliku pakas uz fūrmani, pašas gājām kājām, jo nav tālu ko iet, vienu krusta ielu. 
Padzeram tēju, gājām pie Klaras, tā gaidīja ar pusdienu. Iebaudījuši pusdienu, izdarījuse savu pienākumu, ko man uzdeva, gājām pie Eduarda, viņš nebija mājās, bet viņa sieva, ļoti nesimpātiska vecene uzņēma mūs ļoti laipni un saka, ka par manim jau esot ļoti sen dzirdējuse un galīgi ar reiz iepazinusies. Viņas veda mani pilsētu apskatīt."
1846425,"143.
tikāmies, mainījām pāris vārdus. Pie vakara tuvojamies Harbinei. Tumšs paliek, tas man labi nepatīk, pilsētai tuvojoties ugunis laistās no abām pusēm, vilciens kā liekas, iet caur pilsētu. Sapakājuse savas lietas gaidu, kad vilciens nostāsies un es varēšu iesākt kustēties. 
Harbinē, sešos vakarā.
Paliek vilciens uz vietas, ļaudis kā jūra saviļņojas, es līdz ar straumi, sekoju nesējam, viņš noliek visas pakas uzglabāšanā. Te ir ar klāt ar viesnīcas kartiņām, kuru negribu pieņemt. Izejot laukā pilsētas pusē ķīnieši taisa tādu troksni, it kā kautos jeb lamātos. Prasu vienam otram krievu fūrmanim, vai zin tādu adresi, visi atsakās, ar ķīnieti ne tik nevaru sarunāties, braucu uz labu laimi, varbūt atradīšu. Aizbraucu vienā Aptieku nav, braucu uz otru, ielas tumšas, visas malas svešas, brīžiem nevaru pat saprast, kur iet ceļš, arī tur nav. Dabūju mazākais zināt, kur atrodas Железно дорожная Центральная Аптека. Braucu turp. Atradu gan nodarbošanās vietu, bet nebūšot ar rītu pie darba, esot brīvdiena, iedeva man dzīvokļa adresi. Pārlikdama, ka nav vēl visai vēls un varu aiziet šovakar vēl, braucu turp. Galīgi esmu nonākuse pie mērķa, atlaidu fūrmani, sekoju sulainim, kurš atver man durvis, palikdams pats viņās stāvot, kamēr iegāju iekšā. Pats Baratovs stāv pie pašām durvīm kažokā, kā redzams tikko pārbraucis, kundze pāris soļu attāļāk ar maizes kukuli uz rokas, abi pagriezušies"
1846682,"401.
 - ir izbraucis. Pilsēta diezgan liela, sarkanie lupati rēgojas tāpat kā visur. 
<23.07.1920.>
Piektdien 23-šajā Julija 1020g.  Ceļā uz Latviju.
Nakti iebraucam Vjatkā. Mūsu konvoji ņem flintes pār pleciem un staigā priekš mūsu vagona. Bosins nekad, tas ir visu ceļu ir strīdējies un nav gribējis ņemt flinti, bet šodien ņem pirmais, jo šejienes V.Č.K. (Črezvičainaja Komisija) esot briesmīgi pārgalvīgs un rīkojoties pēc saviem ieskatiem un neatzīstot cita pavēles. 
Kādā mazā stancijā vilcienam ejot kāpj Feldmaņa kundze vāģī, paslīd kāja, nokrīt pie zemes un paliek stancijā. 
<24.07.1920.>
Sestdien   24-tā Julija 1920g. Ceļā uz Latviju. 
Bosina pavadībā paliek Feldman jaunkundze gaidīt savu māti. 
<25.07.1920.>
Svētdien  25-tā Julija 1920g,  Ceļā uz Latviju. 
Vienā stancijā stāvējām 4-ras stundas. Daži gāja upītē peldēties, es to laiku gulēju zālītē. 
<26.07.1920.>
Pirmdien  26-tā Julija 1920g.  Ceļā uz Latviju.
Šorīt pienācām stancijā ""Bui"", te ceļi šķiras - viens uz Maskavu - otris uz Petrogradu. Visa diena bij jāpavada nezināšanā, kad mūs sūtīs tāļāki. Sešos vakarā pieāķē mūs, aizved divas stancijas t.i. līdz Daņilovskaj, kur gaidām no jauna. 
Mūsu ceļš iet uz beigām, pavadoņi paliek arvien laipnāki un runīgāki. Aleksandrovs prasa vai es viņam uzticēšot novest atpakaļ uz Irkutsku vēstuli un nodot brālim. Ja, viņam dot vēstuli, dot būs jādod, bet ko varu rakstīt viņam, es tak zinu, ka Goldmanis ir viņa draugs, kuŗš mani ir viņam nostādījis par ļoti kaitīgu elementu priekš lielinieku valdības, tā izsacījās A. pats."
1846684,"410.
<06.04.1924.>
6 aprili 1924 g. Liepāja.
Vai ar šo lapas pusi sākšu būt tev atkal uzticīga kā agrāk, to nezinu?! Skumji man ļoti - vientule, pavisam vientule ar savām jūtām- neviens manis nesaprot un necenšas saprast. Kam gan vajadzīgas mans jūtas - miesa - tā var dot otram baudu, tas cita lieta, bet jūtas un gars, tie šinīs laikos liekas cilvēkiem tik par balastu. Cik sāpīgi redzēt, ka skatās ar kārām acīm uz mani, katra pieskāršanās padara sejas pantus akmeņainus jeb ģīmja muskuļu raustīšanās nepaliek man apslēpta. Mēs abi paliekam nesaprašanā. Viņš ilgāku laiku cenšas visādiem līdzekļiem uzbudināt man nervus un nevar saprast, kas es par sievieti, ka pēc visa tā varu aukstasinīgi nepadoties un atsacīties no piedāvājuma. Es savu kārt, nevaru saprast kā var cilvēkam rasties vēlešanās ar viņu tuvāki saistīties, ja citas jūtas - gara saprašana ir sveša. No sākuma man bij bauda redzēt viņu uztrauktu, tagad man žēl par viņa neprātu. Pašam nezinot viņš šodien aizskāra manu ""sāpīgo rētu"". Es nedomāju, ka desmit gadu laiks nav dziedējis tās vātis, ko nāve ir situse man toreiz. Pēc katras tuvākas pārdomāšanas es vēlos no visas sirds būt tur, kur mani mīļie atrodas. Cik sirdi apmierinoša ir tā ilūzija, ka mēs reiz tiksimies - ak kaut ātrāki tas notiktu, nav, nav šai pasaulē priekš manim itin nekā, visur tukš - kluš - auksts, katris cenšas izmantot, ja vien tik ļaujies. Ja esmu asa, jautra - noteikta - apbrīno mani, bet nenojauš, kas slēpjas manī. 
Ja es kādam pateiktu, vai mani censtos atvieglot, nē, nekad!
<02.10.1924.>
2 julija 1924 g.  Liepājā.
Brīžiem nonāku izmisuma stāvoklī. Nezinu pate, ko iesākt - darīt. Ceļas viss no tam, ka materiālais stāvoklis paliek dienu no  sliktāks un uzlabot, nav paredzams. 
Iesniegdama lūgumu uz veikala pārziņa vietu Darba Ministrijai priekš jaunatveramā birstu veikala no aklo institūta, esmu"
1846681,"400.
un sarunām, atstāja mūs mierā. 
Pēterim aizsūtīju trešo vēstuli. 
<18.07.1920.>
Svētdien  18-tā Julija 1920g.  Ceļā uz Latviju. 
10-tos no rīta iebraucam Tjumeņā. Stancijā ir padots liels vilciena sastāvs. Atnāca komunisti mūzikas pavadībā, iesēdās vilcienā un aizbrauca uz «Воскресник» - Svētdienas darbiem. Cik būs starp viņiem, kas labprātīgi brauc? Labi, ja 1/3 daļa, tad ar daudz. 
9-os vakarā atstājam Tjumeņu un braucam tālāk pieāķēti pie 41 preču vilciena. 
<19.07.1920.>
Pirmdien   19-tā Julija 1920g.  Ceļā uz Latviju.
Brauciens iet klusi un mierīgi uz priekšu, viens no konvojiem Spirka bij palicis no paša rīta kādā stancijā. 
1/2 11-tos vakarā iebraucam Ekaterinburgā, kur mūs panāca pazudušais. 
<20.07.1920.>
Otrdien  20 Julija 1920g,  Ceļā uz Latviju. 
1/2 10-tos rītā izbraucam no Ekaterinburgas, pieāķēti pie preču vilciena. 
<21.07.1920.>
Trešdien  21-mā Julija 1920g.  Ceļā uz Latviju.
Šodien izbraucam cauri Urāliem. Pirmo reizi braucu pa šo ceļu. Dabas skati ir ļoti skaisti, kalni gan mazāki-zemāki nekā caur Čeļabinsku. Diena pagāja mierīgi, noskatoties dabas jaukumus. Es būtu uz mieru baukt, braukt bez gala, bez apstājas, kas gan var paredzēt to, kas būs kad nonāksim ceļa galā. 
<22.07.1920.>
Ceturtdien  22-rā Julija 1920g.   Ceļā uz Latviju.
Pienākuši ""Permas"" stancijā un izzinājuši, ka paliksim ilgāki uz vietas, aizbraucu ar Vaļikovu un kundzi meklēt Muiženieku. Neatradām"
1846683,"402.
Tā vēstule nāks papriekš G. rokās un adresātam. Komunisti! Kas tie par komunistiem, kā tas pats A., kontrazvedkas kalpotājs. Pats viņš pērk preces par lētu naudu un no sava brāļa, strādnieka nekaunas ņemt desmitkārtīgu sumu tikai tamdēļ, lai būtu nauda un varētu ar sievietēm pavadīt laiku. 
<27.07.1920.>
Otrdien  27-tā Julija  Ceļā uz Latviju.
No rīta 8-ņos iebraucam Jaroslavā. Pilsēts ļoti liels un smuks. Viena pilsētas daļa ir pavisam nopostīta, stāv klajs laukums, uz kura rēgojas māju fundamenti un daži nami ar tukšiem logu iedobumiem. Cik cilvēku tur gan nebūs krituši, kur tādas kaujas ir bijušas. 
4-os izbraucam no Jaroslavas un 1/2 9-ņos vakarā iebraucam Rostovā. 1/2 1 naktī izbraucam no Rostovas."
1846680,"399.
nezinājām, ka sviestu nedrīkst privāti pārdot. Lapinska kungs nopircis sviestu, apm. 27 mārciņas, paņēmis padusē un nes uz vagonu, ceļā aptur miliciners, liek iet ar sviestu atpakaļ, kur pircis, uz pārdevēju sastāda protokolu, viņam naudu atdeva atpakaļ, un sviestu konfiscē. 
Vītola kundze ar iemainījuse sviestu, kādas 10mārciņas, nāk uz vagonu, ir milicis priekšā un paģēr paskatīt, kas ir sainītē, liek iet atpakaļ. Te zvana trešo zvanu, vilciens sāk kustēties, mēs saucam, lai met visu pie zemes un nāk vilcienā, bet viņa itin mierīgi ar ieplēstām acīm skatās uz mums. No vagona izlēca pēc viņas vecākais konvojs un Tenteris. Tā palika visi trīs atpakaļ.
Pienākot stancijā ""Tatarka"", tur uz tirgu varēja dabūt itin visu ko, baltu, rupju maizi, zivis, gaļu, olas, sviestu, pienu, neparasti redzēt visu priekš acīm, kad vari brīvi, bez bailēm pirkt. 
Omskā iebрaucam 12-tos naktī, tiekam noāķēti un pielikti pie maisīta vilciena, kas iet uz Ekaterinburgu. 
<17.07.1920.>
Sestdien,   17 Jūlijs 1920g.  Ceļā uz Latviju. 
Visi bijām agri kājās, aizvedu savus biedrus uz tirgu, kurš bija ļoti bagāts ar visādiem produktiem: gaļu, miltiem, sviestu, atsevišķi daudz ratu ar sāli, pārdod viņu 200r. spaini. Visapkārt sāls trūkums - šeit pārpilnība. Iepirkām miltus, speķi, sāli. 
Ar pienākušo pasažieru vilcienu atbrauca Vītol kundze ar saviem pavadoņiem.
Vietējais Omskas V.Č.K. grib taisīt mūsu vagonos kratīšanu. Vecākais konvojs uzrāda dotos papīrus un kategoriski atsakās pielaist darīt to, ka viņam aizliegts pielaist. Pēc ilgiem strīdiem"
1846474,"192.
pēc āboļiem, Jūlija, kasieris man līdzi, griezdamās atpakaļ, satieku M. ar otru iznākušus, viņi pastaigājas ar mani pa platformu, izsaka, ka esot mani iemīlējis jau pirmā ceļā, lai paliekot šeit uz dzīvi, kur varēšot vairāk iepazīties, uz viņa runu lieku mazu svaru, kā jau uz šejienes vīriešiem. Viņš piedāvā alu, neatsakos, lika atnest vagonā. Kad bija tukšots, es izgāju ārā un viņi pēc manim, sāk atvadīties, prasa skūpstu. Piegrasu ar pirkstu, sacīdama, lai tā ko nedrīkst domāt, ņemas roku skūpstīt, līdz ar to atrāvu un iegāju iekšā. 
<08.07.1910.>
8 Juli 1910g. Ceļā no Vladivostikas uz Harbini.
Diena ļoti jauka, vagonā paiet diena nez mazākās pārmaiņas. Cik skaistu mēs redzam šeit dabu, kur acis met, visur zaļš, daudz un dažādas puķītes redzam visur augam. Daudzinātā Japānā nav pļavas un skaistas puķes, garu tur nepacildina ne drusku un neliek priecāties daba. Mēs priecājamies par turienes kokiem tamdēļ, ka redzam pirmo reizi, tik svabada nav daba kā šeit. Puķītes redzi tik pie dārznieka, tās pašas skaistās puķes nedod nekādu smaržu. 
<09.07.1910.>
9 Juli 1910g. Harbine.
Agri saliekam pekeles, tuvojamies Harbinei, vecā pilsētā mūs sagaidīja resnā Gurvič, pasniedz puķes. Stancijā bija pats Erdvičs ar tēvu. Mājās uzelpoju svabadāki, varēšu atdusēties un būt mierīgāka. Visa diena pagāja nokrāmējot.
Vakarā aizgāju pie Baratoviem, tie brīnās par manu miesas nokrišanu un ātro pārbraukšanu."
1846463,"181. 
<23.06.1910.>
23 Junija 1910g. Obama - Japana.
Pa visu savu žēlošanas laiku satieku pirmo reizi sievietes, kas man patīk no uzskata. Abas ir jaunas, viena angliete, otru vēl labi nezinu, spriežot pēc izloksnes, liekas vāciete, abas izturas ļoti laipni pret katru, sevišķi domāta vāciete ar drusku palīku degunu, iegarenu seju, tumšiem matiem un slaiku augumu. Viss viņas stāvs un izskats runā pats par sevi, ka ir baudījuse no mazām dienām labāko izglītību. Ir dzimta izglītība, nevis ieskolota un iekalta no mazotnes uz ilgu laiku kā to dara visi Sibīrijas un Mandžurijas bagātnieki, nav viņiem pašiem nekā no tā. Angliete ir naiva jautra, runātīga, piemājo drusku vairāk laiskums, ne kā otrai, ar lielāko prieku sarunājos ar viņām. Šeit ir kāda Vaingurd kundze, izglītota žīdiete, viņa veikli sarunājas franciski un vāciski, nav tas kā tās divas. Un Erdreič kundze, tā liela bagātniece, izskatās starp viņām par visam vienkāršu sieviņu. Manu audzēkni visi tur par manu meitu, tas viņai briesmīgi dara sāpes. 
<27.06.1910.>
27-tā Junija 1910g. Ceļā no Obamas uz Undzeni - Japana.
Pēc ilgiem laikiem jauks rīts, mēs pakājamies uz braukšanu, ap deviņiem no rīta ir viss iepakāts, ārā priekš durvīm stāv zirgi un krēsli, esam laba kompānija, kas braucam. Viens caur otru runā, cits krieviski, angliski, japāniski, vāciski, visu noklausoties iznāk, kā uz tirgus laukuma. Lesner kungs labi pavecs, bet plecīgs un smuks (viņš runājot astoņās valodās) komandē"
1846477,"195.
<01.08.1910.>
1 Augustā 1910g. Harbine.
Vakarā biju ar bērniem dārzā uz bērna svētkiem, pavadu laiku priecādamās, visvairāk par savu panākumu, ka neatlaiž pavisam, bet dod man brīvu vienu nedēļu, laime, viena nedēļa bez bērnu trokšņa. 
<03.08.1910.>
3 Augustā 1910g. Harbine.
Šodien man paziņo, ka varu pēcpusdienā iet svabadībā, viņa pate paliek ar bērniem, tas ir ļoti liels upuris, jo viņa nebūt neprot ar viņiem apieties. Es aizeju un nevaru sevim ticēt, ka esmu svabada, ausīs atskan bērnu balsis, acis meklējoši iet apkārt. Aizgāju pie Geldnera, tur biju īsu laiciņu, pārnācu savās jaunās mājās, jo mani uzņēma par nedēļu atkal Baratovi, vakars pagāja ātri. 
<06.08.1910.>
6 Augustā 1910g. Harbine.
Pāris dienas esmu svabadībā, vēl arvien man ausīs skan bērnu balsis, priecīga esmu ļoti, ka varu atdusēt mierīgi, neviens neskatās caur pirkstiem. 
Pašā vakarā gribam iet dārzā, te famīlijas ļaudis sanāk vārdos, man tas jāredz! - es bēgu kā no uguns. Galīgi savedu abus kopā un aizgājām pasēdēt pie mūzikas un smukām bildēm. 
<08.08.1910.>
8 Augustā 1910g. Harbine.
No rīta puses apmācies, bet nelīst, pagājušo"
1846472,"190.
ka kundze būšot drīz pārnākt, esot ar viņas sarunājies un būšot uzgaidīt. Nepagāja desmit minūtes, ka viņa pārnāca pavadīta no Aptiekas pārvaldītāja Diksa kunga. Mandelis ņemas zobot par to, ka esam šinīs numuros nākuši. Parunājuši laiciņu aiziet prom, mēs liekamies gulēt. Pa miegam dzirdu troksni līdz beidzot atmodās kundze. Aiz sienas ir piedzēries un grib nākt pie mums, ķīnietis norunā, kundze skraida uz pirkstu galiem pa istabu un klausās vienādi pie durvīm, vaimanādama, ka viņš ar varu grib nākt iekšā, galīgi viņu noveda prom, tad varējām bez trokšņa gulēt. 
<07.07.1910.>
7 Julija 1910g.  Vladivostoka ceļā uz Harbini.
Atkal lietus līst, iziet nevaru nekur, sēdu ar bērniem istabā. Istaba neērta, bet pusdiena varena, ļoti lielas porcijas pēc Japānas paraduma. Ap desmitiem sauc mani pie telefona Mandeļa kungs, mēs viens otram smērējam pomādi gar lūpām un galīgi apsolas piecos ierasties pie mums. Lietus pēc pusdienas nostājas, atspīdēja saulīte un drīz palika sauss. Izlietoju laiku iziedama pastaigāt pa Svetlanskuju. Atpakaļ ceļā iegriezu pilsētas dārzā, lai apskatītu cik liels viņš ir. Dārzs ir garš, bet šauris, lieli koki, te satiku Načabova kundzi. Viņa nāca man līdz uz mājām. Drīz pēc mūsu pārnākšanas ierodas M. kungs, kundze tani brīdī nav atkal mājās. Drīz parnāca, pēc stundas triekšanas dodamies uz stanciju. Septiņos vajaga vilcienam aiziet, mūs izvadīt bij vēl viena famīlija, kuru"
1846461,"179.
Dēļ vēstules Jūs apvainojat mani?
Jā, to es gribu, lai jums nebūtu paziņas pie kā varētu aizbraukt, viņa ilgi dusmojas, es paliku mierīgi sēdot, nebūt neuztraucos. 
Kas varēja viņai mani tik ātri nodot, neviens cits kā N.A., viņš redzēja mani pa trepēm uz leju nākam, vai viņš ir bābisks, jeb grib atriebt, man liekas pēdējais. Viņš man parāda lielāko piekrišanu un uzmanību, es ne mazāko vērību negriežu uz tam. Labi, ka tik maz, citādi varēju vairāk izsacīt, tad būtu daudz sliktāki bijis. Tagad es varu viņam adatas pretim dot, viņš man šušina un dzied tik mīļi, it kā būtu 20-mit gadus jauneklis. Pie manas atminēšanās par bērnību prasa, vai tad bērnība esot man tik gaiša bijuse, kamdēļ neatminot to, kas nesen pagājis. Bērnība bij laimīga, tagad dzīve ar cīņām, kur vajaga gatavam būt uz visām pusēm un pret visiem. 
Viņš sauc mani ārā pasēdēt, nē, tagad neiešu vis.
<20.06.1910.>
20-tā Junija 1910g. Obama - Japana.
Cik vakarus es Tevi gribu ņemt priekšā, bet nevaru, bērna slimība pacēla māju gaisā. Meitene slimo ar Bronhītu. Kundze iet dienu starp ļaudīm, vakarā lauza rokas, vaid, plēš matus, sirds viņai krampjos metas, uz vienas gultas bērns, uz otras viņa. 
<21.06.1910.>
21 Juni 1910. Obama - Japana.
Mana slimā guļ, lasīt man apnīk, nosēžos pie loga un skatos ārā kā vētra ar lietu plosās."
1846464,"182.
sēsties, seši krēsli, pieci ar bērniem, viena bez un divi jājēji, uz citiem tika bagāža uzlikta un aizgāja mums iepriekš. Krēsliem katrā pusā ir piestiprināti gari koki, kā nestuvēm, apakšā dēlīte priekš kāju uzlikšanas, katru krēslu nes četri cilvēki. Iznesa uz ielu, sastādīja grupu un noņēma, ja būs labi izdevies, vajaga būt smukai grupai. Paceļ krēslus uz pleciem un gājiens kustas uz priekšu. Ceļš iet augstu, ļoti akmeņains, nelīdzens, vienīgi Lesner kungs iet kājām. Žēl, redzot kā ļaudis mocās pie nešanas. Pie visas nemācēšanas jāt sēdētu tagad labāki zirgam mugurā, nekā tikt no cilvēkiem nestu, bet kur lai lieku meiteni, esmu spiesta. Ceļā skats ir ļoti smuks, no katras puses ar smukiem palmiem, ciprese, kamparu un citiem kokiem. Augstu paceļamies gaisā, apakšā izstiepjas laukumi un nami vēl augstāku, pie trešās piestātnes redzam visu Obamu sev zem kājām, mazu družīnu uz priekšu. Sādža ar tur lejā pie pašas ūdens malas. Jūra liekas klusa, drusku migla kā sēru deķis pārklājas un tuvojas Obamai, kas kā maza mušiņa priekš sava lielā jūras līkuma. Kalni, kurus no viesnīcas Obamā varēja drusku galotnes redzēt, tagad guļ man pa kreisi. Pašā apakšā iesākas, paceļas arvien augstāki ar līkumiem kā liela kaitīga čūska, kas līkumus met, lai varētu laupījumu sasniegt. Beidzas meži, nāk kalni vien, vēl augstāki paceļamies šinīs stāvos kalnos. Vairāk vietās ganās zirgi. Pēc 2 un 1/2 stundas ceļošanas pienākam Undzene viesnīcā ""Jumei"". Viesnīca ir koku divstāvu māja, diezgan liela. Paēdam pusdienu, gājām pastaigāt. Ceļš veda caur mežu, drusku slapjš, nonācām"
1846465,"183.
pie ezera. Te peld divas pīles un divas baltas zosis, ļoti jauks mežs apkārt, smarža vareni spirdzinoša. Cipreses koki tik skaisti lieli, viņu paēnī nosēdos zālē līdz ar savu pavadoni un atdusējām. Bērni skrien apkārt, viens zēns atrada čūskas ādu, nes pie mums uzlicis uz koka, es paņēmu uzglabāt. Pie vakara no ūdens strautiem paceļas biezas garaiņas, paliek dzestris. Liekos atkal jaunā vietā gulēt. 
<28.06.1910.>
28-tā Juni 1910g. Undzen [Unzen] - Japana. II/VII.
Cik jauki saulīte smaida uzmostoties, no rīta puses ņemu bērnus uz gulbju ezera malu, domādama tur drusku atdusēt, vareni jauki tur ir. Man prieks bij īss, atnāca visa lielā kompānija, nosēdās mūsu tuvumā, sāka triekt viens par otru, valodas iet jautras, man tas prieks nebūt nav pa prātam. Lesner kungs lika atnest ūdeni ar sīrupu un ledu, dzēriens diezgan garšīgs, pēc ilgāka laika daži aizgāja pastaigāt, drusku uzelpoju brīvāki, manas krūtis prasa klusumu un mieru. Pēc īsa laiciņa nāca atpakaļ, tad visi uz mājām. Pēcpusdienas drusku pastaigājos pa māju. Nākot ārā no istabas kāpj pa trepēm mazs drusku kuprains japānis, viņu maz ievērodama nosēžos savā vietā, viņš piestājas pie Gureviča pagriezies uz manu pusi un prasa ko. Tā ka G. nevarēja viņu saprast, tuvojas man un prasa vai kājai esot reimatisms. Nē. Sāk izprasīt kam tie bērni, kuri ap mani rotājas, vai kungs esot? No kurienes? Daudz grib runāt"
1846467,"185. 
kalnā pasēdējuši, nācām citu ceļu uz leju, iznācām ""Vec-Undzen"", gājām viņai cauri. Pānākot mājās mūs gaida ārsts ""Russels"", viņš ieteic dzert augstā strauta ūdeni, es gāju tiem līdz, kam viņš ceļu aprakstīja, kur atrast. Jauks gājums starp smaržotiem kokiem. Ejam pār tiltu pāri, kur apakšā krīt ūdens pa lieliem akmeņiem uz leju, gājām tālu, gājām tālu, prasām pretnācējus, neviens nezin pasacīt, jo nesaprot, ko mums vajaga. Nogriežam ceļu uz citu pusi, kas veda augstu kalnā, galīgi redzam, ka nevaram pa to ceļu uz mājām tikt. Grasāmies neatraduši atpakaļ, saule dedzina pašā pusdienā, ne visai esmu noguruse, sviedri līst, no karstuma sāk galva sāpēt, jauki ir paskatīt ūdens krišanā daudzajās vietās un kur cauri sūcas kalniem, krīt uz leju un atkal kalnā iekšā. Nonākuši pie Japāņu mājas gājām drusku atdusēties. Mēs parādam tukšas buteles, viņi ved pie kalna, no kura sūcas cauri kristāla tīrs ūdens, tikko ieņemu mutē, ka savelk cieti, tas bij sērskābu ūdens. Tā māja ir Japāņu skola, iznāk skolotājs, ļoti simpātisks japānis savā uzvalkā, iznes mums visiem krēslus, visi atsacījāmies, mums ir ļoti ērti sēdēt uz viņu grīdu no ārpuses. Viņš nosēdās mums līdzās, bet sarunāt nevaram, viņš neprot krieviski un no mums neviens angliski, redzam un mainām laipnus vaibstus, vairāk neko. Atspirdzinājušies ar aukstu ūdeni un atdusinājuši kājas gājām uz mājām, kur mājnieki sagaidīja ar saviebtām sejām, kad pārnācām bez ūdeņa. Visi ir norunājuši četros iet uz ezeru, tur pikniku taisīt un tēju dzert. Es gribēju palikt mājās, bet kundze"
1846476,"194. 
<28.07.1910.>
28 Julija 1910g. Harbine.
Visu šo dienu pavadīju Vecā- Harbinē ar bērniem pie resnās Gurvič. Ak, cik jauki! Krūtis jūt svaigo gaisu. Atbraukuse mājās jūtu daudz spirgtuma šodien mantojuse. G.kundze piedāvā nomesties viņas tuvumā uz kādu mēnesi, nē, to es nevaru darīt, vienai pie svešiem, bez nodarbošanās, nogaidīšu vēl dažas dienas. 
<29.07.1910.>
29 Julija 1910g. Harbine.
Šodien aizsūtīju uz Japānu par kurpēm un cik varēju papum, pate palieku bez graša, mājās pārnākuse jūtos sevī atsvabināta kā no lielākā sloga, varu drusku vieglāki uzelpot. Smagi ir apzināties, ka pats esi paēdis, ne visai slikti apģērbies un tavs tēvs, kas par tevim ir gādājis cik spējis, ir nezināmā stāvoklī, varbūt labā un var būt sliktā. Viņa apziņa neatvēl man paziņot, ka ir trūkumā, bet cietīs cik varēs. Tur nav neviena dzīvībiņa, kas sniegtu viņam nebēdu dienā roku. Dēlam rakstīt ir veltīgi, tas nejūt viņu, domā vienīgi par sevim. Gribu viņam kaut ar pāris artavām palīdzīga būt, viņi ir man dārgākie uz pasaules. Pieķeras bez viltus un liekulības, vai viņi to sajūt cik viņi man dārgi, to nezinu. 
<30.07.1910.>
30 Julija 1910g. Harbine.
Jūtu sevi ļoti slāba, pie mazākās uztraukšanas un nepatikšanas, sirds strādā ļoti ātri, kājas trīc, knapi varu uz kājām turēties. Izrunāt nevaru, esmu par vāju. Rītu gribu dabūt vai atdusu jeb svabadu uz visiem laikiem."
1846478,"196.
nakti slikti gulēju, pēc paēstas brokastis gaidu līdz viņi aiziet, lai varētu likties un iesnaust. Saldi biju gulējuse veselas trīs stundas, atmodusies, pieceļos spirgta un jautra, izgāju uz balkona, ieradās Ševits, patriecu ar viņu, pats to starpu izgāja pastaigāt. Anna Hitčna bij pārnākusi ātrāki nekā parasts, bij tūliņ prasījuse uz kuru pusi esot abi izgājuši, uzzinādama, ka katris uz savu pusi, esot apmierinājusies. Viņš smejas un solījas, bet paliek savādāks, grib pierādīt sievai, ka nav ne mazākās cienības un intereses priekš manim, izturas ļoti atstumjoši, pat nepieklājīgi. Redzot un skatot tik zemu uzvešanos, paliek man skumji. Pārbraukuši no sportiem, paēdam vakariņas, lietus dēļ nevarējām iziet vairāk, gājām agri gulēt, man miegs nenāk, ieliekos gultā, atdodu vaļu savām jūtām par cilvēci, rūgti raudāju par sevi un saviem līdzcilvēkiem, no kuriem esmu iedragāta.
<10.08.1910.>
10 Augustā 1910g. Harbine.
 Šodien atgriezos atpakaļ pie saviem maziem bērniņiem, viņiem sagatavoju lielu prieku un māti atsvabināju no grūtākā darba. Tiklīdz es pa durvīm iekšā, kā viņa uzelpo svabadāki. Patīkami pēc mazas atdusas ieņem pazīstamo vietu. 
<03.09.1910.>
3 Septemberi 1910g. Harbine.
Šodien ir diena ļoti grūta, trīs gadi pagāja, kur es neatminēju pareizā laikā, vakar atminējos, kas notika"
1846469,"187.
<01.07.1910.>
1 Juli 1910g.  Ceļā no Obamas uz Nagasaki - Japana 14/VII.
Jauks rīts, gribas briesmīgi gulēt, bet modina mani, tikko esmu apģērbuses, te ierodas Kavalerijs. Viņš bij nācis no Undzenas kājām. Padzeram tēju, ejam uz piestātni, mūs izvada divas kundzes. Jauks skats, kad saule gaiši spīd pār kalniem un atspoguļojas ūdenī. Uzkāpjam uz kuģa ar pirmo laivu un ar otro mums nes pakaļ vēstules, kuras tikko pienākušas. Kuģis atiet no malas, beidzamo reizi skatos vēl atpakaļ uz kalnu galiem, kuri apklāti ar biezu miglu un saule izgaisina. Cik jauki un skaisti te nav, tomēr saku labprāt visam ardievas, gars ir briesmīgi nomocīts. Šoreiz nevarēju ar noturēties no vemšanas, gan it īsi pie ceļa mērķa aizgāju uz kuģa galu, nosēdos tur, sev ja ērtāki, te pienāk N.A. un saka, ka anglietis piedāvājot man savu krēslu, no kā, saprotams, neatsacījos. No kuģa atkal uz rikšiem. Šoreiz, kad gāja kalnu uz augšu, es gāju kājām. Kalnu uz leju iet ļoti viegli. Nonācām atkal viesnīcā ""Belvju"", kur pirmo reizi. 
Japāņiem šodien ir Lieldiena, kad viņi krāso dzeltenas olas un atmin miroņus. Pie katra kapa deg laternas, viņu ir tik daudz un izkliedēti, ka kalni visapkārt izliekas apsēti ar lukturiem. Tā tās deg līdz desmitiem. 
<02.07.1910.>
2 Juli 1910g. Nagasaki Japana 5/VII.
Dienā taisīju mazus iepirkumus, visu dienu pavadīju vairāk mājās. Vakarā sēdos rakstīt, dzirdēdama lielo troksni uz ielas, nenocietos neizgājuse ārā paskatīt, uzkāpju uz vienu pakalni no kurienes varu dažas"
1846460,"178.
<11.06.1910.>
11 Juni 1910g. Obama - Japana.
Vakars ir ļoti lēns un silts, jūra lēna kā saldi gulošs bērns šupulī. Pavadīju vakaru uz mūra sēdēdama un triekdama ar Sarkano poli un Nikolai Aleksandrovič Kavaleriju.
<15.06.1910.>
15 Juni 1910g. Obama - Japana.
Galva sāp jau pāris dienas, svaigu gaisu maz dabūnu dēļ bērnu slimībām. Gribēju vakarā, kad bērni gulēja iziet ārā, bet neizdevās. Uzgāju augšā, pie Braša kundzes, apmainījāmies ar adresēm, atvadījāmies, nonākuse lejā, gaidu kundzi ienākam, lai mani atsvabinātu uz ilgāku laiciņu. Viņa nāk, bet kā zibens, knapi dabūn jaku no muguras nost, metas man ar uztrauktu seju un balsi man virsū. Kas esot man par darīšanām ar Braša kundzi, vai nezinot, kas viņa reiz bijuse, viņa nevarot viņas izciest un ko es gribot no viņas?! 
Palieku mierīgi sēdot un saku, ka lūdzu vēstuli nodot personīgi. 
Jums tā ir daudz korespondences uz visām pasaules malām, es dzīvoju 4-ri gadi Vladivostokā un nezinu, ka ir Leduslauzēju kuģis ""Nadežņij"", kur jūs vēstules adresējat. 
Mana korespondence jums ļauna nedara. 
Nekad neesot Vladivostokā bijuse un nu esot paziņas. 
Brīnos, ko var manas vēstules traucēt?
Jūs esat gudra un viltīga!
Jūs manu dzīvi neinteresējat, es dzīvoju pie Jums pilnīgi kā koks, nevienam nevaru nekā sacīt, un vēstules vēl nerakstīt, kur atrodu apmierināšanu, tas par daudz. 
Viņa man pieved daudz piemērus no citām, kas ar visādiem puikām sarakstoties."
1846466,"184.
bet nevaram sarunāties. Stāsta saraustīti par kādu lielu akmeni, es nevaru nekā saprast, ko grib sacīt. Vēlāk izņem mazu grāmatiņu no kabatas, parāda man, kur ir japāņu krievu tulkojums, es lasu “Я рад вас видеть, pasmejos, izsaku savu patikšanu pret viņu, laipni atvadījies, aiziet. Tas atstāstījums manai kundzei nebija pa degunam, viņš esot gan ārsts, bet ne visai labs. 
Vakarā visi aizgāja pie Lesner kunga, mēs trīs palikām mājās, viena no tām ir tautiete. 
<29.06.1910.>
29 Junija 1910g. Undzen - Japana.
No rīta drusku apmācies, izejot pastaigāt satieku N.A. Viņš nāk mums līdzi, ejam ceļu pa kreisi, uz augšu. Viesnīcas šeit ir ļoti daudz, smukā Eiropiešu stilā būvēti, viesu laba daļa, nogriežam pa kreisi, nākam starp kalniem, ""sērskābu"" smaka nāk no tālienes pretim. Izskatās, ka kalna izgruvums, kurš satur sērskābu smaku un lēnā veidā paceļas biezas baltas mākoņas, viena vieta sevišķi atdalīta un iežogots, lai neizplūstu, vārās lielos mutuļos sēru ūdens, kurš izskatās tumši pelēks un pabiezs. Ja būtu uguns, tad nebūtu nekāds brīnums, tā ka uguns nav, tad interesanti redzēt, tā vāras sēra vairākās vietās. Šis sēru ūdens sūcas cauri caur vairākiem kalniem, tad strautiņos uz priekšu kristālu tīrumā.  Kāpam kalnā, kur vakara redzējām ""Caminu"", ļoti viegli ir uzkāpt, neizliekas nebūt augstu, bet īstenībā ir 20 aršinu augsti. Visi celiņi tam kalnam ir ar dieviem izgreznoti, dievi ir mazas japāņu figūras, kreisā rokā kronis, labā pie krūts piesliekta un rokā gīri, dažiem ap kaklu salvjetes veidīgs lupats aizsiets ar uzrakstiem, drusku"
1846468,"186.
sāka bārties, ņēma bērnus, tā vajadzēja man līdzi iet. Kompānija gāja diezgan omulīgi, sešos griezos ar bērniem uz mājām, pa ceļam plūcu no kokiem lapas sev par atmiņu. Kā liekas, eju pēdējo reizi šo ceļu, jo rītu iznāks braukt atpakaļ. Silgalv kundze man piedāvā savu māju, solīdama augstu algu, atsakos, nav ne mazākā vēlēšanās dzīvot pie bijušās Šansonetes.
<30.06.1910.>
30 Juni 1910g.  No Undzen [Unzen] uz Obamu. 13/VII.
No rīta puses gatavojamies uz aizbraukšanu, kā redzams ne visai labprāt atstāj šejienes. Ja kāds būtu, kas atrunā palikt, tad paliktu ar vēl kādu nedēļu. Tā ka nav neviena, kas to dara, tad ir jābrauc it negribot. Debess paliek apmācies, bieza migla aizsedz kalna galus, paēduši pusdienu sēdamies krēslos, mūs nes no kalna uz leju pa to pašu vietu, kur uz augšu, uz leju nesot briesmīgi krata, ļoti nepatīkami ir sēdēt. Tikko iznākam no kalniem, sāk redzēties Obama uz sādža. Vispārīgs skats uz leju ir ļoti jauks, izliekas ka apakšā, pie pašām kājām ir milzīgs parks ar smukiem zaļiem mauriņiem (tur aug labība) un daudz palmu kokiem. Tad parādās jūra, kā izklāts deķis, ko migla balina. 
Uz vakaru nonācām Obamā pazīstamā viesnīcā Ikakura, mūsu agrākā istaba ir ieņemta. Šeit es dabūnu vēstuli no brāļa, viņam ir dēls dzimis, vēstuli Iļjam ir nodevis. Ak! cik es esmu priecīga! un varu mierīga būt, tik liekas, ka viņš man daudz niekus ir gribējis iestāstīt, ka nav vairs pie mātes, bet tomēr ir."
1846462,"180.
Priekš loga aug mazas priedītes, nevienu piezarīti mevaru ieraudzīt, kas nebūtu auguse tiešām, bet uz leju, itin visi taisni uz augšu skatās, mazs, mazs zariņš tikko galvu izlaidis uz āru, stiepjas un skatās tiešām uz augšu. Vētra loka kociņus līdz ar zariņiem, visi uz vienu pusi un ne katris zars atsevišķi, kā pie lapu kokiem to redzam. 
Lietus gāzieni paliek tik lieli un biezi, ka gandrīz aizsedz man izredzi uz jūru. Jūra viļņojas diezgan bargi iekš sevis, uz āru laiž mazus baltus vilnīšus, kas izskatās kā baltas slaikas zivtiņas, peldēdamas viena no otras nelielā attālumā. Tālāk pa Obamas līci pie klints ūdens atsitas un paceļas ļoti augstu gaisā, pie mūsu malas ūdens vēl nepaceļas augstu. Rūcienu un zibini redzu pirmo reizi pa visu lietaino mēnesi. 
Pusdiena ir pagājuse, slimā atkal iemieg, zibins nostājas, pērkona rūcieni vēl arvien ir dzirdami. Jūra ir ļoti ieviļņota, ūdens gar krasta malu ir līdz pus līcim samaisīts ar māliem jeb citām kalna vielām, izskatās pavisam zieģeļu krāsā. Tālumā var redzēt tīru ūdeni, kad lietus ar vētru, tad tā arvien ir. 
<22.06.1910.>
22 Junija 1910g. Obama - Japana.
Esmu satriekta, nevaru nekā domāt, griba ir, bet spēka nav, domas klejo nenoteiktas. Kamdēļ Iļja pēc tik ilga laika man raksta, es tak jutos tik laimīga no viņa svabada esam, viņš raksta, ja es viņu esot piemirsuse, tad viņa dzīve ir bez mazākā svara. Es varu pierast domāt par viņu un nest krustu, kuru nevaru grozīt pate. Norakstījuse atbildi, vairāk nevaru, nav spēka."
1846470,"188.
ielas pārredzēt. Redzu lielā daudzumā, daudz un dažādas formas sastiprināti lukturi ar aizdegtām svecēm, nes pa ielu uz Jūras pusi, nesdami sauc, danco, dzied, spēlē mūziku, kura skan tikpat griezoši kā ķīniešu. Dažas formas ir vairāk aršinas garas, nes divi pat trīs cilvēki, pa daļai pavisam kaili. Tiek visi sanesti uz Baržu, tad uz jūras ārā, kur tiek sadedzināti, to starpā atskan baznīcu zvani drūmajā nakts klusumā. Tā beidzas viņu svētki. 
<03.07.1910.>
3 Julija 1910g. Nagasaki Japāna   16/VII.
Šodien nāca mana burtnīca kundzes rokā, par nelaimi neprot lasīt, viņa prasa kādā valodā esot rakstīts. Savā tautas un zemes, Latviešu valodā. Pabrīnijās un ar to pietika. 
<04.07.1910.>
4 Julija 1910g. Ceļā no Nagasaki uz Vladivostoku 17/VII.
Skaists rīts, bez lietus, pakājam savas pakas un dodamies atpakaļ uz Krieviju. Tas pars kuģis «Орел», uz kura atbraucām. Kuģa personāls viss ir pazīstams. Uz kuģa ir spiedoši karsts, pastāvot desmit minūtes uz deķa līdz pakas tiek uznestas, esmu cauri slapja. Divos dienā kuģis iet ārā no līča, arvien vairāk attālinājas tiem skaistiem skatiem, nācām starp augstākiem kalniem un klintīm, ar tie drīz nozūd, iznākam uz klajas jūras. Sarunājoties ar vienu no kuģa personāliem izzinu, ka viņš ir bijis ilgs Liepājas iedzīvotājs, viņš solās uz Ziemas-svētkiem braukt atpakaļ. Man sāk palikt"
1846473,"191.
goda vārdu piemirsu. Stancijā nonākuši dabonam zināt, ka vilciens aizies ļoti vēlu, pie ""Первая Речка"" ūdens ir tiltu noskalojis, kad būs gatavs nav zināms. Tā kundze aicina pie sevim uz vakariņām, es ar bērniem braucu viņai līdzi. Neēdu ar bērniem vakariņas ātrāki, kundze lūdz, lai es ejot ātrāki uz vakzāli pie pakām, ar lielāko prieku to daru, būšu kaut īsu brīdi no bērniem svabada. Atvadoties no visiem M. visu klātbūtnē godcienīgi skūpsta man roku, es nezinu ko par to domāt. Vakzālē triecu visu laiku ar Jūliju. Laiks pagāja nemanot, ieradās atkal visi, izņemot to kundzi. M. nāk, nosēžas blakām, atstāsta ka par krietni esot vakariņas iebaudījis. Vēlā vakara dēļ bij jādomā, kur palikt, kad vilciens ies nav zināms, bērni grib gulēt. Jurijs tiek sūtīts uz Grand-Hotel prasīt vai ir svabads numurs. Jurijs saka, ka ir, bērni nemierīgi, eju uz priekšu un lieku viņam prasīt vai nāks jeb būs atkal jāiet ārā. Jurija vietā nāk M.kungs. Ejam un ieņemam istabu, tikko esmu noņēmuse bērniem mēteļus, te nāk viens no kalpotājiem un prasa iziet, atvēlot ierīkoties vagonā. Mans stāvoklis nav visai teicams, otru reizi iziet no viesnīcas. M. nezin aiz dusmām ko darīt, izbēg pa priekšu, iziedama atvainojos pie portera, viņš saka, ka nu zinot, kas tie tādi esot, vakar pārgājuši iekš Krimskin, šovakar un šodien gan Золотой рог. Uz stūri pie sienas pieslējies stāv M. un gaida uz manim, viņš dusmojas un spļauj vai ugunis uz kundzi. Viņa neliekas ne traucēt, ierīkoja vagonā, noliek bērnus gulēt, sūta mani"
1846471,"189.
atkal slikti, liekos uz beņķa. Vakariņas varēju drusku iebaudīt. Nakti paliku uz deķa guļot līdz lietus mani modināja un iedzina kajītē. 
<06.07.1910.>
6 Julija 1910g. Ceļā no Nagasaki uz Vladivostoku.
Atmozdamās no rīta jūtu, ka kuģis iet ļoti lēni, lēni, lielās miglas dēļ. Tagad jūtu spirgtu un spēcīgu jau no paša rīta. Mums vajadzēja pienākt divos dienā, miglas dēļ kuģis bij nogājis no ceļa. Nu sapratu cik skādīga ir bieza migla jūrniekiem, kur ne desmit soļus priekš sevim neredz. Migla sāka mums par laimi pacelties. Brokasti ēdot kuģis tiek uz reizi dzīts sānis atpakaļ, bij uzskrējis uz klinti un deguna galā dabūjis brūci. Pienācām tik sešos vakarā. Visas pakas tiek uz deķa nestas, kur krievu cole pārskata. Mani ar kādu Aleksandrovska kundzi un bērniem sūta uz mums jau pazīstamo viesnīcu ""Grand Hotel"". Tai kundzei izliekas par dārgu, iet meklēt lētāki. Ilgi lika kundze uz sevim gaidīt, te ienāca Jurijs un prasa man iziet no šejienes, A.kundze esot atraduse lētāku un mēs ar esam līdz ar viņas. Cik nepatīkami ir atstāt ieņemtos numurus, bet neko nevaru darīt, ir jāiet. Tur ir maza istabiņa, tumšs, netīrs un galīgi A.kundze aiziet pie paziņām. Kundze iziet, es palieku viena ar bērniem, tos nolieku gulēt un izģērbos svabadi pati. Klauvē pie durvīm un pasaka, ka kāds kungs meklējot Erdreič, es izgāju uz trepi pasacīt, ka nav mājās, neliek sevi atbiedēt, bet nāk uz augšu, sacīdams, pietiek, ka jūs esat. Ienācis iekšā paskaidro"
1846511,"229.
priekšā runājam. Petruša stāv, paskatās drusku un runā tālāk, palieku uz vietas stāvot, iekrekstos, pakustos, lai tiktu uzmanīgi, galīgi nāk uz manu pusi lēnām, kad pazina, tad ar steidzošiem soļiem tuvojas un skūpsta. Te ar Ance nāca, tad stādīja man Lāča un Brauna kungu, jautri patriecām. Pārmaiņa maza, Petruša ir dabūjis krietnus vaigus, Ance drusku vājāka un mazais Vilītis ir krietnis zēns. Aizgāju pie Baratov kundzes vecākiem, Griņu durvis atverot, atkāpjas izbrīnējusies, kur tik negaidīti radusies, apber mani ar prieka jautājumiem, augšā vecie priecājas, ""наш дорогои гостъ"" uzņēma ar lielāko prieku, sanāca daudz viesi, kurus drīz atstāju, mājās pārnākot pie brāļa atradu viņus trumpojot, drīz gāja visi uz savām vietām.
<12.09.1911.>
12 Septemberi 1911g. Irkutska.
Piecēlusies no rīta apskatos labi apkārt kā viņi dzīvo. Redzu cik netīrības un nekārtības valda šinī mājā. Aizgāju pie Kalugšiem, ejot redzu visus trīs, mazais pie vārtiem stāvam, viens otram ko saka un visi trīs metas skriet pie manim. Satver pie rokas, ar troksni ved mani augšā pie mātes. Viņa ne mazāk par bērniem priecājas par ierašanos. Redzu pie bijušiem audzēkņiem lielu sirsnību, katris atrod vārdu no pagājušiem laikiem, neskatot, ka divi gadi pagājuši. Mājās vakars paiet puslīdz patīkami."
1846504,"222.
priecīgi apsveiks pēc ilgās neredzēšanās. Katru pzīstamo ceļu es eju šeit ar domām, ar katru es tiekos, nami un ielas stāv gaiši acu priekšā, laimīga esmu tām domām atdodamās. Ilgs, ilgs laiks vēl jāgaida. Skaitu katru mēnesi, pēc katra viņu beigās uzelpoju. 
<24.06.1911.>
24 Juni 1911g. Harbine.
Kur lai eju? ko lai daru? Arvienu nomāktas domas un skumjas mani nospiež. Par Unni arvien bijos un tagad viņš gaiši izsaka, ka esmu viņam mīļāka par māsu un māti. Saprotu, ka viņam ir sirsnīgas saites pie manim, ko es lai atbildu uz to? Melot - nespēju, atraut viņam cerības viņa stāvoklī neesmu spējīga. Es domāju, pat necilvēcīgi, tagad viņš, kaut pa brīžam, atminas un priecājas uz nākotni. Es, nožēlojamais tārps, esmu tukša no jūtām, es nejūtu nevienam, ko varbūt viņa spirdzinošie vārdi, kurus viņš izsakas tagad vēstulē, darītu iespaidu uz manim. Vairāk kā īstu, sirsnīgu draudzību es nevaru viņam dot. 
<27.06.1911.>
527Juni 1911g. Harbine.
Aizbraucu vecā Harbine pie Rozenbauma Eduarda, viņš ļoti priecājas par manu ierašanos. Varam runas dalīt par Liepāju un viņas paziņām. Viņš brīnas, ka nav mani tur jau pazinis. Kad skaitījām gadus, iznāca, ka es tad biju 5-7 gadus veca, kad viņš atstāja dzimteni. Dēļ manas ierašanās aiztaisīja šefti, gājām uz dārzu. Ļoti patīkami pagāja laiks."
1846506,"224.
ļoti klusi, toties pastaigāšanās pa pļavām un auksto zāli bij slavena. Laiks tagad pastāv jauks, bērni priecājas kā mazi putniņi pavasaros. Kundze mājās braucot bij ļoti apmierināta par izbraukumu. 
<21.08.1911.>
21 Augusta 1911g. Harbine.
Tikko vakars, bērni guļ mierīgi, manas domas uzmostas un sāk mocīt par braukšanu un viņas plāniem. Ko lai daru? Kā lai aizdzenu prom mocošās domas, dara mani skumju, grūtsirdīgu, spiež asaras pa acīm, nedod man mieru un spēju mierīgi nodarboties ar citu ko. Gribētos raudāt, raudāt tik ilgi, līdz tiek vieglāki ap sirdi. Gribētos kautkam izsacīt savas skumjas, tumšo izredzi, lūgt, uz ceļiem krist, lai dotu palīdzību tikt uz mājām, redzēties ar tēvu pēc pieciem gadiem. Kas sajutīs!? Kas sapratīs, jeb visvairāk, kurš palīdzēs man!? Neviens, it neviens, esmu viena, ja sacīšu vārdu, tikšu izsmieta. Par savu stāvokli jūtu pate sevi vainīga. Pieci gadi dzīvot starp svešiem un brīžiem ņemt labu algu, kā 40 rubļi mēnesī, pie visa brīva un neiekrāt uz melno dienu, tā ir vieglprātība, kuru jācenšas iznīcināt. 
<23.08.1911.>
23 Augusta 1911g. Harbine.
Tik, cik labprāt es ar Baratovu tikos agrāki, no vakar vakara sarunas es jūtu pret viņu necienību. Jautra un priecīga pastaigājos, iedama skatu logam garām redzu viņa laipni smaidošo seju, mani kā nazis iedūra, seja manāmi pārmainījās, žigli nogriezu galvu"
1846518,"236.
lai nebūtu uz manas apziņas nekādi traipekļi. 
Šausmas pārņem iedomājoties sākt famīlijas dzīvi, zaudēt savu brīvību, savus plānus no ceļošanas, savas klusas mierīgas vakara stundas, palikt otram par rotaļu, laika kavēkli, nodarboties ar vienmērīgo mājas saimniecību. Manas jūtas paliks nesaprastas, arvien vienas, līdz es no viņa izdabūšu cilvēku pēc savas garšas jeb labāki sakot, pieklājīgu. Paies labs laiks, es saudzēšu savus spēkus, palikšu slāba, kas zin, vai tad būšu tik dārga kā tagad to izsaka. Esmu tik cilvēks, spēki zūd līdz ar gadiem. Nē!, es nepanestu tādu dzīvi, tas būtu man briesmīgi. Vai nav daudz labāki, kad palieku savā dzīvē viena, daru kā iedomājos, nomesties Baltijā pēc ceļošanas, ierīkoties tā, ka varu labumu atnest ar citiem, ne ar nesaprotamu dzīves biedri. Izšķiršanu es lieku laika rokā, tas pierādīs vai esmu bargu sodu pelnījuse, neapdomātu vārdu dodama jeb piedos un atsvabinās mani. 
<31.10.1911.>
31-mā Oktoberi 1911g. Verhne - Udinska.
Cik liels spēks ir iedomām, cik grūti ar viņām karot, cik liels spēks ir gribai, vēlēšanai.  Tas māc briesmīgi, nedod mieru ne dienu, ne nakti, nāk pastāvīgi prātā, pie katra mazākā gadījuma spraužas tās domas citām priekšā un ņem virsroku. Viss tas ir nieks, veltīgs, kāds gala iznākums tam visam būs, vai būšu tad apmierināta un varēšu dzīvot bezbēdīgi, vai tēvs varēs saprast, ko es viņam visu gribu uzticēt, sacīt!? Tas viss stāv tumšā ēnā, tomēr dzimtenē gribu nākt. 
Šovakar sarunājamies ar kundzi, runa grozījās ap jūtām,"
1846517,"235.
neatrodu. Eju pa pazīstamiem ceļiem, atminu namu, runāju ar tēvu. Atliek vēl septiņi mēneši. Katru vakaru es kā mazs nespēcīgs bērns sauc vecākus, tā es visus dabas spēkus, lai dod man spēku pārdzīvot šo īso laimi. Pārbraukt pie mana sirmā tēva, pie viņa atdusēt garīgi un miesīgi. Redzēties ar Unni, redzēt mīļas vietas, pasēdēt pie māmiņas kapa. Zinu, ka tas viss būs uz īsu laiku, īsas saldas atmiņas spirdzina un iestiprina garu, iedveš spēku uz priekšu cīnīties. 
<23.10.1911.>
7-tā Oktoberi 1911g.   Verhne-udinska.
Rīts ļoti jauks, lai gan saulīte nespīd. Vispakārt kalni atspīd baltā ziemas segā, kas piedod patīkamu atspīdumu. Šinī mājā valda sevišķs klusums, visi ceļas agri, nodzer tēju, vienīgi meitene iznāk no istabas pēc astoņiem. Diena pagāja vienmulīgi, kā jau arvienu. Vakarā viena savā istabā nododos savām klusām jūtām un domām, ilgas pēc mājas, pēc miera. No sākuma man šeit nepatika, viss svešs, ļoti mazs, nav kas interesi pievilktu, nav nekā ko apskatīt. Es šinī mazā miestiņā atrodos kā intereses punkts, svešas spalvas putnis, ko katris apskata no visām pusēm. Daudzi papriekšu apskata seju, tad met acis uz kājām, es nedusmojos par nesaprātību. Piezīmes uz mani izsacītas pabalstu. Mana istabiņa ir diezgan ērta, lai varētu vakara stundās nodoties nākotnes laimes sapņiem priekš kuriem tagad dzīvoju un dzīvošu, līdz galigi piepildinās. Cik neizskaidrojami tas, kamdēļ mani biedē domas pie precēšanās. Daudzas manā vietā gaidītu ar nepacietību līdz vienošanai, domātu un gatavotos tik priekš tam.                                                               
Turpretim manas domas ir, ka varētu no Iļjas tikt svabadībā."
1846501,"219.
viņš man daudz stāstīja un prasīja, es nevarēju dot nekādas noteiktas atbildes, atminu, ka viena doma bij galvā, kaut neizlietotu manu stāvokli un nelaupītu manu godu, nevainību. Piedāvā braukt ar fūrmani, es esmu priecīga, ka varu galvu mierīgi atstutēt, nežēlīgi biju apreibuse, nebiju spējīga pasacīt pareizo ceļu, viss griežas man riņķī, vienā vietā, domādama, ka esmu pie mājām lieku pieturēt, viņš skūpsta pēdīgi kaisli. Kad sāku iet, atrodu, ka esmu apmaldījusies, sāku domāt un atminēt, kur īsti es atrodos. Pēc lielām pūlēm atradu pareizo ceļu. Diezgan tālu bij mājas. Drusku palika labāki, ieiedama redzu ēdamā istabā visi sēž kopā un ēd vakariņas. Steigšus izģērbos un liekos gultā, lai mani neredzētu. Tikko esmu gultā, kundze ienāk un prasa kamdēļ negājuse pie viņiem, dēļ saimnieka. Viņi esot dzirdējuši, ka mani pavadījuši. Ko smejos dažreiz par citiem, ja nevaru pate iereibuse savaldīties. 
<17.05.1911.>
17-tā Maija 1911g. Harbine.
Ko sacīšu tev mans draugs? Labs manim nav nekas. Domas arvienu drūmas, bieži šaujas prātā par dabas likumu, jūtu un Evgeņij Dimitrovič ar savu nerimstošo cenšanos ir manu dabas prasību uzmodinājis, kas līdz šim saldi dusēja, ka bērns šūpulī. Bieži šaujas domas galvā, kā būtu, kad es viņam paklausītu un izbaudītu cilvēci ar viņas prasījumiem. Vai spēšu izturēties visu laiku aukstasinīgi pret viņu"
1846509,"227. 
Pārnāk bērni, abi pieglaužas kā mazi balodīši pie manim, es viņus tomēr mīlēju, grūta šķiršanās, meitenei acis stāv asaru pilnas, neiet vairs ne soli no manim. Vakzālē atradu visas paziņas, līdz ar viņām manu kundzi ar bērniem. Otrajam zvanim noskanot sāku atvadīties no lieliem, mazais zēns satver pie svārku un velk cik var uz vagona pusi, saukdams, iesim vagonā! Visu labākā noruna nepalīdz, nekas neapmierina, grib ar manim braukt. Solos pārnākt - nē, jūs nepārnāksiet, visas jūsu lietas ir šeit. Māte paņem uz roku un mierina, viņš sit viņai ģīmi, raujas ārā un sauc, gribu ar Käti braukt! Lielā raud, nevar acis pacelt uz augšu, noskan trešais zvanis, es atstāju Harbini, visi izzūd man no acīm uz neredzēšanos. Daudz es šai pilsētai atstāju, ko nekad atpakaļ nedabūšu. Līdzbraucēji nedarīja no sākuma pietiekamu iespaidu, gulēt likos gan, bet aizmigt nevarēju ne drusku. 
<08.09.1911.>
8 Septemberi 1911g. No Harbines uz Irkutsku. 
Agri rītā, visi vēl gulēja, piecēlos, nomazgājos, apģērbos, padzēru tēju, visu dienu pavadu viena, manā nodaļā nav ne viena vairāk. Pienāk vakars, ļaudis paliek nemierīgi, kad tuvojamies Mandžūrijai. Visiem bail no colles [muitas], es palieku mierīga, noskatos kā ļaudis uztraucas gan sarkdami, gan bālēdami. Manas pakas bija cauri skatītas, atlikās bagāžā, tur ievēroju vienu no ierēdņiem uz mani ļoti skatāmies. Viss ir gatavs, bet stāv vēl un nenolaiž acis. Iet vagona meklēšana, tas pats ierēdnis iet ar, nu izlieto gadījumu, lai sarunātos."
1846508,"226.
mēs spēlējam katra uz vienu kārti, uz blakus galdiņa viens oficieris spēlē uz divdesmit kārtīm, tas cilvēks mazais, runā pats ar sevi, tver brīžiem pie galvas, ja kāds saka, ka ""nobeidz"",  skatās savās kārtīs neticoši un saka, tas nevar būt. Vaigi paliek brīžiem sārti, brīžiem bāli. Žēl paliek skatoties uz viņu. Pie mūsu galdiņa pienāca ""Bernards francis"", mēs triecam un smejamies viens par otru. Paspēlējuse trīs rubļi, cenšos kundzi pierunāt iet uz mājām. Pienāk viens paziņa no kundzes, viņš tiek man priekšā stādīts un lūdz ar viņu spēlēt loto, vīniņš uz pusi, zaudējums viņa, uz manu atraidīšanu kundze pierunā vēl palikt. Sēdos tad viņam blakām, triecu jautri, dzirdu dažus komplimentus. Pasacījuse, ka pēc divi dienām braucu prom, palika noskumis. Esot visādi meklējis izdevību iepazīties ar mani, bet nekā nevarējis, kur nu iepazinies, atkal braucot prom. Mājās pārnākuse nedevu Ševits jaunkundzei mieru gulēt, triecu un jokojos ar viņu. 
<07.09.1911.>
7 Septemberi 1911g. Harbine un izbraucot. 
Līdz ar manim agri uzmodās bērni, meitene paceļ galvu sēri un prasa: ""Šodien jūs braucat prom?"" Pieņemu abus pie sevim klāt, lai nebūtu tik skumji. Pēc tējas bērni aiziet pastaigāt, es salieku savas atlikušās lietas. Redzot, ka kundze piepakā manu proviziju kurvīti, ar kādu gādību visu to dara, rodas asaras acīs. Māte nevar labāki izvadīt no mājas, kā viņa mani tagad. Pēc pusdienas likos ar mazo kopā atdusēt, bet aizmigt nevarēju, esmu drusku uztraukta, cēlos, aizgāju pie Baratoviem, viņa man iedeva daudz ko līdz mātei pārvest no šejienes."
1846500,"218. 
lasīt. Kundze guļ un vaid, aiziet no viņiem man nepatīkami, vaidus dzirdot nevaru lasīt, viņai paliek arvienu sliktāki, lieku kompreses uz galvu. Viņa vaid, ka nenāk mājās, lai pasauktu ārstu. Galīgi sauc, lai liek viņam nākt mājās. Kas ies, bērna meita guļ pate slima, ķēķine izgājuse, apģērbjos un izeju. Kādā ziņā viņu dabūšu ārā no biljarda istabas to nezinu, iekšā iet es nevaru. Ceļā satiku Letz jaunkundzi, deva padomu izsaukt par telefonu, ko ar darīju, viņš tūliņ nāca uz mājām. Viņa bij ļoti priecīga par viņa pārnākšanu. Tika atsaukts ārsts, lieku no jauna kompreses, paliek labāki un ieiet savā istabā. Pielieku vēl pie kājām karstas buteles, viņa liekas gulēt. Ienesu vakariņas, viņš ir laimīgs, ka kundze nostājās raudāt. Man mokas, nevaru viņam turēt līdzi, pretojos, tagad, kur esam vieni, viņš uzbāžas briesmīgi ar dzeršanu, citām reizēm viņa man palīdzēja atspēkot. 
Pēc vakariņām gāju uz mājam, viņš nāca mani pavadīt, ir tālāk jāiet nekā agrāki. Izgājuse uz ielas sāku sajust stipru galvas reibumu, miesa noguruse, pārejot tukšu placi, viņš ņem mani ap taļju, nespēju pretoties, pat nespēju no viņa skūpstiem izvairīties, viņs lūdz iet mazu gabaliņu tālāki, kaut kur apsēsties, saprotu tik daudz, ka kauns tādā stāvoklī pārnākt mājās. Iegājām bulvāra dārziņā nosēdamies, ko es runāju un atbildēju, nezinu nekā, zinu tik to, kad lūdzu nerotāties ar mani, jo esmu priekš viņa par vāju, zinu, ka viņš gribēja mani ar savu mēteli aizsargāt no dzestra vēja, kas bij piecēlies."
1846505,"223.
<03.07.1911.>
3 Julija 1911g. Harbine.
Izejot no savas istabas atradu jau ieradušos Mandela kungu no Vladivostokas. Viņš esot šeit pārcelts uz dzīvi. Viņš atkārto savu sirsnību. Man viņa zilās acis ļoti patīk, viņš runā tādu sirsnību, ka aprakstīt nespēju. Es neatstumtu viņu, ja nebūtu žīds, ko tas palīdz, ka kristījies, žīds dzimis un žīds arī nomirs, asinis nepārkristīsi. 
<19.07.1911.>
19 Julija 1911g. Harbine.
Vai labi izdarīju jeb slikti priekš sevim, to nevaru noteikt. Prieks man liels, nu zinu, ka atstāšu šejieni, sirds priecīgi pukst iedomājoties, ka braukšu no šejienes prom. Viss apnicis, nav vairs, kur varētu savu brīvo laiku pavadīt. Pie Baratoviem negribu vairāk iet, pietiek ar vienu reizi.... - ja cilvēks izlieto savu lielo gara spēku uz vājāko par sliktu, kamdēļ tur iet, labāki atsacīties un izvairīties, ka nebūdams, spēcīgais nevarēs vairāk priecāties par vājo, ka tas pret paša gribu lokās viņa stiprajam garam. 
<09.08.1911.>
9 Augusta 1911g. Harbine.
Šodien manas krūtis dabūja iebaudīt svaigu gaisu vairāk nekā arvienu. Pa visu šeitbūšanas laiku pirmo reizi jūtu savās krūtīs tādu spirgtumu no gaisa. Pret kundzes gribu pierunāju izbraukt ""Gospitaļnij Gorodok"" pie Dimidenko Štaba kapteiņa, laiku pavadījām"
1846513,"231.
mājo galīgi starp mums. Pret tēvu, kā liekas, ir ar savas nelabās domas mainījis, par ko es vēl vairāk priecājos. 
<23.09.1911.>
23 Septemberi 1911g.   Irkutska. 
Iet dzīvas sarunas par veikala atvēršanu, viņiem gribas, lai palieku šeit, es esmu uz mieru, lai gan zinu, ka tas nav ienesīgi. Tad nevaru pat domāt pie mājās braukšanas. Nolemt vajaga līdz nāk man pakaļ, kur esmu solījuse dot atbildi. Izejot pastaigāt satieku mazo skolotāju. Nāk priecīgs pretim, apjautājas par dažu, kā un kur dzīvojuse, galīgi prasa vai esot prātīgāka palikuse un iekrājuse drusku naudas. Atbildu smiedamās, priekš kam man nauda! Viņš nolaiž rokas gar sāniem smieklīgi uz leju, sacīdams: "" ne drusku nav izmainījusies, kāda bija, tāda ar nebēdne tagad."" Man tāda runa skan smieklīgi. 
<24.09.1911.>
24 Septemberi 1911g.   Irkutska. 
Esmu saīguse, nekas nepatīk. viņi visi strādā centīgi. Pēc pusdienas liekos gulēt. Neskatot uz lielo troksni aizmigu saldi līdz beidzot nāk modināt. Atnāca pakaļ uz vietu aiziet. Viņi ir uz mieru ar maniem nosacījumiem un brauc jau pēc trijām stundām prom. Ātri saliku savas pakas, aizbraukuse uz viesnīcu atradu, ka esmu piemirsusi pasi, steigšus braucam uz stanciju, tur nonākuši atradāmies bez biļetēm. Paliek brauciens uz rītu. Man tas ir ļoti pa prātam. Atgriezušies pie Pētera tos tīri izbiedēju, palikām ilgi kājās kopīgi triekdami."
1846516,"234.
ļoti simpātiski. Vera Mitrofanovna, kundze, ir ļoti pļāpīga, stāsta daudz savus piedzīvojumus, viņa ir savāda tipa cilvēks, tādu vēl neesmu tikuse, liels darbs viņas mācīties tuvāki pazīt. 
<07.10.1911.>
7-tā Oktoberi 1911g.   Verhneudinska.
Visas pārdzīvotās grūtības atmaksājas tik saldi, patīkami sirds sajūt varenu prieku, rodas prieks uz priekšu pūlēties un cīnīties, lai no jauna baudītu reiz patīkamas jūtas. Iestiprinājos atkal savos ieskatos, ka ļaunu nevajaga ne domāt, priekš kam vēl darīt. Vajaga būt spēcīgam atzīt ļaunu un darīt uz priekšu labu. Nāk laiks, kur apkārtējiem atveras acis un saprot, kaunēsies, mācās vairāk cienīt, nekā to agrāk būtu darījuši. Tagad gaišs pierādījums. Kad dzīvoju pie Erdreišiem Harbinē, cik grūtumi nebija jāpanes, cik daudz apvainošanas, pat nicināšanas, uz visu neliku vērību, darīju pēc pašas apziņas. Saņemdama rekomendāciju, redzu, ka viņa neatrod vārdus, ar kuriem ieteikt citiem un uzteikt manus darbus, vēstule skan kā no visu mīļākiem savējiem. 
<19.10.1911.>
19-tā Oktoberi 1911g.   Verhne=Udinska. [Ulan-Ude]
Vai pienāks reiz tas brīdis, kad varēšu just savus sapņus vēlēšanos izpildītus, atdusināt savas nomāktās jūtas. Mani māc vareni ilgas, skaitu katru mēnesi, kas vēl priekšā stāv, tīri kā gadu. To vajaga pazust, pārdzīvot un tad just laimi pēc manas vēlēšanas. Smadzenes ir tik briesmīgi nodarbinātas ar nākošām laimes domām, ka nakti pat mieru"
1846512,"230.
<13.09.1911.>
13 Septemberi 1911g. Irkutska.
Pēc pusdienas aizgāju pie Rozenbaumiem, man iepriekš jau sacīja par Rūdolfa slimību. Helene ļoti izbrīnējas par manu nejaušo ierašanos, pēc īsas sarunas prasu pēc Rudolfa, parāda uz gultu. Atvērdama priekškaru redzu viņu bālu, vāju, gultā pussēdus, sniedz man roku un prasa: ""Muli ver ist die?"" ""Kathen"", prasu vai nepazīst, neatmin? Lēnā balsī atkārto, Kathen, skatās cieši un prasa vēlreiz kā sauc. Tanī brīdī uztaisīju matus kā agrāki, jūtu, ka sāk atmiņa nākt atpakaļ. Sauc trīcošā prieka balsī: Kathen, Kathen! grib vēl ko sacīt, bet nevar, zūd atmiņa, runā nenoteikti, saraustīti. Asaras ar varu jānosprosto, lai viņš neredzētu. Cilvēks priekš divi gadiem palika vesels, spirgts. Daudz bēdas un skumjas viņš man līdzdalīja. Cik reizes neesmu viņu mierinājuse, cik varēdama visu par labu griezuse. Tagad vairs nepazīst, vārds izsauc viņam priecīgas atmiņas, bet tālāki ne. Cik grūti viņam nespēt vajadzīgo krēslu prasīt jeb just. Pēc pāris stundām aizgājām abas ar Heleni pie Šulcienes. Tā, kā jau arvienu, ārēja laipnība piemīt pie viņas. Pārnākot mājās dzirdu tautas dziesmas dziedam, sen nebiju to dzirdējuse. 
<17.09.1911.>
17-tā Septemberi 1911g. Irkutska.
Viena diena paiet kā otra, ne strādāju, ne nestrādāju, bet noguruse esmu. Pēteris ir ļoti mainījies, palicis daudz prātīgāks nekā agrāki, nav vairs karsta putra, gribēja atminēt to, kas pagājis, es lūdzu likt tam aizmirstam būt, miers, kurš ir iestājies mūsu vidū, lai"
1846510,"228.
<09.09.1911.>
9 Septemberi 1911g. No Harbines uz Irkutsku.
Vagonā pavadām ļoti jautri laiku. Pienākuši Čitā palūdzam citu paskatīt pēc mantām, aizbraucam uz pilsētu, iegājām dažos veikalos, nopirkām mazu atmiņu. Griežamies atpakaļ jautri triekdami kājām. Diena pagāja jautri. 
<11.09.1911.>
11 Septemberi 1911g. Irkutska.
Agri no rīta pulksten piecos pienācām Irkutskā, padzeram kopā tēju, ap septiņiem aizvadīju savus līdzbraucējus tālāk. Iegāju zālē, lai nogaidītu laiku iet uz pilsētu. Nolēmu iet caur Glaskovu, nākot tuvāki Iļjas mājai sāk sirds stipri pukstēt, katris pretimnācējs liek man sarauties, domājot, ka tas ir viņš. Pagāju visam tam garām, kur agrāk pavadīju jautrus, tomēr ar varu piespiestus laimīgus brīžus, kurā māja ir mans ""jā"" vārds vēl tagad ķīlam. Nokususe nosēdos uz soliņa atdusēt, redzu izejam un aizietam uz otru pusi. Ceļos un eju pa labi pazīstamo taciņu uz priekšu, nekas nav izmainījies, koki, ceļš, kalni, viss tas, kas agrāki. Pie kuģīša pieejā ir jaunas stipras trepes ar lenterēm, nav vairs sabrukušās trepes. Agruma dēļ uz kuģīša ļoti maz ļaužu, pārbraucot pilsētā, iešaujas prātā, ka es varēšu tā mājās pārbraukt kā šeit. Iegāju konditorejā iedzert glāzi kafija ar svaigu maizīti, izejot no tur pastaigājos, nogriezos uz Amurskajas, lai neuzskrietu kāds no paziņām virsum. Sēdos nolaidu daudz daudz asaras par sevi un nākotni domājot. Ieejot Dievnamā asaras zogas ar varu man acīs nevaru noturēties. Pēc dievkalpošanas aizbraucu pie savējiem. Iegāju pa sētas pusi, neviena tur nav tuvumā, redzu"
1846499,"217.
Kad nāks tas laiks, kur mēs priecīgas sejas vien redzēsim un visi domāsim tik labu vien? Atbilde uz to ir grūta, paies vairāk gadu simteņi līdz cilvēce to sasniegs, tas nāks! Tam jānāk, ļaudis jūt viņas vajadzību, māca un dala ļaudīm līdz labas jūtas. Saprast saprot daudzi, tik izpildīt negrib, lielākā daļa negrib tagad no tā nekā zināt. 
<23.04.1911.>
23 Aprili 1911g. Harbine.
Saņemdama no Olgas ziņas ļoti priecājos, patīkami apzināties, ka tur tālu ir cilvēks ar jūtām. Es esmu bagāta, ir man divas sirdis, kas man pieslienas, kaut tu būtu klāt pie manim, būtu dzīve daudz vieglāka, varētu ar viņiem dalīties, tagad tas nāk pēc ilga laika un caur papīri. Šeit ļaudis ir egoisti caur un cauri, ja viņiem labums neatlec, tad nedomā tuvāki satikties ar tevim. Ja kāds domātu labu un rāda laipnu seju, nevari nekā tam uzticēties, jo vajaga būt gatavai uz sliktu gala iznākumu. 
<09.05.1911.>
9 Maija 1911g. Harbine.
Nu, mans mīļais draugs, tagad es sēžos un notiesāšu pate sevi par vakar dienu, otram visos sīkumos atzīties ir ļoti grūti, tev, mans mēmais draugs, neesmu nekad ko slēpuse, lai būtu tas visusliktākais. Vakar biju brīva, nekur citur nav kur varētu laiku pavadīt kā pie Baratoviem. Tur atradu visus slimus, pats aizgāja biljardu spēlēt, aiziedams iedeva man grāmatu"
1846503,"221.
<28.05.1911.>
28 Maija 1911g. Harbine.
Atrodos priekš Vasaras svētku durvīm, man tik skumji, zūd gara spēki, visādi cenšos viņus uzmodināt, nav spējas, nav nevienas dzīvībiņas, kam varētu savas domas izsacīt pilnībā, nav kas sacītu apmierinošu vārdu, darītu dvēseli modrāku un stiprāku. Asara, kuras reti man parādās, atvieglinās šoreiz visas skumjas. Jaunu garu viņas tomēr man neiedos, lai cīņa būtu vieglāka. Vienīgā cerības zvaigznīte spīguļo man pretim, tā ir kas sauc un rāda ceļu pie vecā papīša. Vai es tevi aizsniegšu, vai būs tik daudz spēka karot un paciest visu? Nezinu, daudz reizi izzūd spīdums un atrodos tik starp ļaudīm un viņu varmācībām. Kā pavadīšu apsolītos 4-rus mēnešus, kur jūtu arvien spiedīgāku un spiedīgāku gaisu? Māmiņa, māmiņa, nāc tu pie manim, stiprini un apmierini mani, dod padomu, kā un ko man darīt. No raudāšanas man galva sāp, iešu gulēt, varbūt, ka pa nakti man iedvesīs jaunu un spēcīgāku garu. 
<05.06.1911.>
5 Juni 1911g. Harbine.
Tagad esmu priecīga par visu, kas ir pagājis. Labi ir ka atrodas tālumā uzticīgas un mīļas sirdis, kas vajadzīgā brīdī ir gatavi pakalpot. Olga, ar viena vārda paziņošanu ""vesels"", atņēma manas skumjās domas un nospiesto garu, tagad dzīvoju uz priekšu laimīgās cerībās un domās nākošo gadu redzēties ar visiem mīļiem un dārgiem. Manas domas griežas pie katra, kas mani"
1846502,"220.
viņa spēcīgais stāvs dveš veselu garu un miesu pretim. Es vedu grūtu karu pate ar sevi, tas ir grūti, ļoti grūti. Vai mans lepnums būs šoreiz uzvarētājs, tas pierādīsies tuvākā nākotnē. Jaunais dabas bērniņ, kas esi drusku uzmodies un acis atvēris, slēdz viņas no jauna cieti un guli saldi, līdz tevi kāds modinās. Ja neviens negadīsies, kas pūles pieliek tevi modinājot, tad, pēc divi gadiem es atritināšu tavus autiņus un laidīšu svabadībā, mirt tev nebūs, nē, to es tāpat negribu, kā tagad uzmošanos, guli saldi un gaidi. 
<18.05.1911.>
18 Maija 1911g. Harbine.
Es domāju, ka ilgi pie tevim neiegriezīšos, te esmu es atkal, nē, es nevaru viena panest to apvainošanu, nesaprotu ļaudis, kā viņi var tā ko domāt un vēl vairāk izsacīt. Pusdienas laikā Pohomovs izsaka, ka viens esot viņam sacījis, ka es esot žīdiete, tā līdzība bij jau nepatīkama, viņš ar apgalvo, ka es pēc izskata esot līdzīga, pate tak nevarot zināt, māti zinot, kas dzemdējuse (roku pie krūtīm pielikdams saka), bet tēvu jūs nekad nevarat galvot! Pārtraucu viņu dusmīgi, kā es savu tēvu nezināšu?! Cik briesmīgs cilvēks, grib manās acīs manu māti nostādīt zemu, no tēva atraut bērna mīlestību. Ja vecāki nebūtu tik laimīgu dzīvi veduši, tad varbūt sāktu šaubīties. Tagad pārliecinos Pohomova viltīgi izdomāto atriebību, lai aizskārtu manas jūtas par to, ka neatbildu uz viņa laipnām runām tik pat laipni, arvien un arvienu, labākus ļaudis sastopu."
1846507,"225.
sānis, lai nevajadzētu atbildēt uz sveicienu. Vakar viņš man gaiši parādīja savu egoismu, izsacīja savas kaisles pret sievietēm un žēlojās par savu sievu, ka viņa nevarot viņu apmierināt, katru reizi bēgot no viņa, lūdzoties ar asarām viņas nemocīt tik briesmīgi. Daudz reiz izlietojot varu aizrunājas ar to, esmu vesels, man vajaga, mana daba paģēr. Pa daļai priecājos par viņa atklātību, priekš manim tā ir laba mācība izšķirt ļaudis no tās puses, no kuras līdz šim nezināju. Visa viņa runa sastāv uz tam, ka sieviete ir baudu priekšmets, bet ne cilvēks, kam ir jūtas, kuras gribētu dalīt. Pats atzīstot, ka sieva viņu mīlē, pat pielūdz, bet bez kaisles ar tīrām jūtām. Tas nav viņam no svara, viņas jūtas viņš min ar kājām, savas prasības ceļ priekšā, ir gatavs mesties pirmai sievietei rokās, kura viņu apmierina. Nē, es necienu viņu vairs, es neieredzu cilvēku bez jūtām, izvairīšos tikties ar viņu. Viņai par labu nespēju nekā darīt, kā to cerēju, nav man sieviešu gudrības un mākslas, esmu daudz par nesaprātīgu un kā baudu priekšmets nepavisam nedomāju viņam būt. Gribu cilvēcei nest labumu, bet ne sliktu palīdzēt izklaidēt. Viņam par mācību esmu pateicīga, jo svešs man to nebūtu devis, ieskatīties kopdzīves vidū. 
<05.09.1911.>
5 Septemberi 1911g. Harbine.
Pa druskai sāku pakoties uz prombraukšanu. Vakarā visiem kopā esot sarunājam iet Loto spēlēt, lai pēdējo vakaru pavadītu kopā. Aizgāju iekš Portsmut, drusku nogaidījām bibliotēkas istabā, tad gājām pie galdiņiem"
1846351,"69.
<02.03.1907.>
2 Marta1907 g. Liepāja
Jautra un priecīga ķeros pie iepakošanas, jūtos tik patīkami. Pēteris, skumīgi raudzīdamies uz pakošanos un iepirkumiem prasa vai neesot Gruselīgi ap dūšu. Prieks, neaprakstāms prieks ir manim, ka varēšu atstāt pa otrai reizei tēva māju. Tagad ir gan citādi nekā toreiz, tagad jāastāj tā, ka jaunā saimniece, kas nāks pēc manas aizbraukšanas, atrastu visu kārtībā. Tie, kas atnāk pie manim, brīnas par tādu drošību braukt tik tālu nezināmos ļaudīs. 
<04.03.1907.>
4 Marta 1907 g.
Nepiemīlīgs lietains laiks, šodienas izbraukšanu esmu atlikuse uz rītdienu dēļ māsīcas kāzām. Lai mēs neizpaliktu no viņām izrīko klusas kāzas. Es greznoju viņu pie altāra iešanas. Atrodu svabadu laiku priekš savas tikšanās ar ""Unni"". Vairāk reizes garām ejot gar ""pili"" redzu gan logā kādu seju, pazīt es tomēr nevaru. Vēcinu ar lakatu, māj ar rokām, bet neesmu droša, kas tas viņš ir. Īsā laikā tāda pārmaiņa, viņam aizbraucot bij līdz pēdējai minūtei pie manim, man aizbraucot netieku pat klāt, lai roku spiestu jeb vārdu dzirdētu. Noguruse iegriežos pie L.j., pie viņas atlaidos gultā, nogurumu spirdzinājuse ar mazu atdusu un spēkus ar labu kafiju, izgāju pirkties. Novakarē abi ar brāli aizgājām kāzu namā, maz viesi, bet omulība valdīja starp visiem. Viens atradās ""tītars"", domājās man galvu sagrozīt, atklādams savu mīlestību un lielus plānus taisīdams, es atsaku, ka braucu rītu prom, nekādas zelta piles neattur mani vairs šeit. Pie atvadīšanās brālēns ""Juris"" raud man roku skūpstīdams, nekad vairs manis neredzēšot, es esot vienīgā bijuse priekš viņa, uz ko skatījies kā uz dārgu un mīļu, nu viss vējā,"
1846347,"65.
<24.01.1907.>
24 Janvari 1907g.   Liepāja.
Ko domāju veltīgi tik daudz par brāli, viņš labāks jau nepaliks. Unn' puika tik tik ātri neaizgāja, gribēju atriebt par sniega iesviešanu acīs, šoreiz netieku tik viegli vaļā, tur cieši sevim uz celi, gribēdama atsvabināties no spiedieniem, apsolos nebēgt, tad atsvabināja rokas. Nu biju nosodījusi pate sevi, brīvi jāsēd viņam uz celi, neko darīt, vārds jātur. Abi smēķējam, pie kam varēju izvairīties. Te klauvē pēc brīža, Anna stāv kā piekalta durvīs, asaras laužas ar varu ārā, ko tomēr noslēpj, man viņas žēl, bet tā darīt kā viņa grib, to es nevaru. Viņa nevar vienaldzīgi ar mani par viņu runāt, uzbudinājas, ka nevar vārdu pa lūpām dabūt pāri, viņa izsakās it pārliecinoši, ka viņš mani tagad tāpat mīlot kā agrāki viņas, un es, atbildot no savas puses, cik viņa maldās, to negrib ne dzirdēt. 
<25.01.1907.>
25 Janvari 1907 g.
Domas strauji darbojas, krūtis cilājas, sajuzdamas ko savādu, izlasot no vecā drauga sūtīto karti. Divus gadus laika rats apgriezis, kuros nebija devis nekādas vēstis. Ko viņš ar tiem maz vārdiem grib izsacīt? ja būtu uz sauszemi, tad saprastu labi, bet ūdens putnu es nesaprotu. Saprotu tik to, ka nav manis vēl aizmirsis. Cik jauki tas būtu, ja kad kādā dienā mēs satikdamies, atrastu viens otrā to, ko jutām jaunībā, kas toreiz palika neizsacīts no manas puses un netika pastiprināts ar zvērestu vārdiem, bet palika tīras, neapstiprinātas jūtas. Cik saudzoši izliekas daži ļaudis, nāk sacīt tēvam, lai biedina mani no unn' puikas, esot"
1846353,"71.
mani iepazīstināja ar agrāko redaktoru ""Podnieka kungu, viņš brauc ar uz to pusi, tik citā vāģī. Gara stāvoklis ļoti jautrs, uzskatot lielo pūli, ap 20 cilvēku, kas izvada, no visiem atvados. Brāli kā atstātu, drūmi noskatījās uz manu jautrību, tik neaizmirsu pie atvadīšanas, sūtu vilcienam aizlaižoties. P.k. [Podnieks] pārnāca manā vāģī pie manim. Viņa izturēšanās, liela roku skūpstīšana, man ir pretīga, ja viņš nebūtu Berša draugs, tad nerunātu un atrautos. Tagad ceru, ka būs kauns nepieklājīgi izturēties. Uz rīta pusi viņš palika klusu, tad varēju aizmigt. 
<06.03.1907.>
6 Marta 1907g.   Jelgavā
Agrā rītā iebraucam Jelgavā, nolikuse pakas, braucu P.k. līdz pie paziņām. Sveši ļaudis, bet viesmīlīgi. Viņš izgāja, es paliku, nomazgājos, ieturēju līdz ar viņiem brokasti. Drīz pēc tam ierodas P., gājām pa pilsētu pastaigāt. Pilsēts ir diezgan smuks. Nonākuse stancijā es likos uz dīvānu, kur saldi aizmigos. Pēc spirdzinoša miega pusdiena ļoti labi smeķēja. Uz novakari ierodas P., pasaka, ka darīšanu dēļ esot jāpaliek šeit, mans vilciens aiziet vienos naktī, viņš aicina līdzi pavadīt laiku citur, ne stancijā. Viņa pakas nolikām viesnīcā, padzeram kafiju, stāsta ļoti daudz, to starpā, ka esot Unni ticies un izlamājis par vēlēšanām. Viņš prasa, vai nebaidoties, ka esot ar viņu vienā istabā? Es nedomāju baiļoties, esmu pārliecināta, ka ļauna nekā nedarīs. Piedāvā man iet atdusēties, atsakos, - viņš paņem uz rokām, ieliek gultā sacīdams, jūs nezināt cik grūti tālā ceļā, tad klausāt mani, un kaunēties ar nav ko. Pats nosēžas pie galda un lasa priekšā, palieku mierīgi gultā, skatos, kas būs tālāk. Noliek grāmatu, staigā nemierīgi šurp un turp, runā nesakarīgi daudz, izsaka, ka es nezinot īsto cilvēci, viņas kaislības,"
1846352,"70.
fūrmanī iekāpjot satver manu roku, velk pie lūpām, pāris asaras padara manu roku slapju. Žēlabas iezogas man sirdī pret viņu, es zināju gan, ka mani viņš lutināja un mīļāku turēja par citām, ka tik sirsnīgi,- to gan nedomāju. Tā jautrība bij vēl par maz, gājām pie Rosenberga iedzert tēju, sarunājoties par manu braukšanu, viņi priecājas, ka nebīstoties no nekā, atvadoties apsola mani nākt rītvakar izvadīt. 
<05.03.1907.>
5 Marta 1907g. 
Beidzamo rītu pieceļos diezgan agri, dabūjuse vajadzīgo adresi, iepirkusies, viss stāv gatavībā un gaida. Aizgāju pie Ellas, tad pie māmuļas kapa, jā, mīļā māmiņa, tu ar mierīgām acīm mani vairs neizvadi, tavas rokas ir aukstas un stīvas, tās neglauda manus matus un vaigus, tavas lūpas nečukst vairs: es zinu, ka tu mani tagad labāki pavadīsi un sargāsi uz tālo ceļu, nekā kad dzīva būtu. Cik labprāt es paskatītu tavu balto vaigu un skūpstītu tavas smaidošās lūpas. Es guļu uz kapa kopiņu, bet nespēju tuvāki pieiet, tagad esmu šeit, nezinu, kad varēšu kādreiz atkal būt. Māmiņa! tu visiem dod padomu, kā darīt, bet man nesaki nekad, neko. Vai tu mani vēl tagad neieredzi. Pienāca vakars, ieradās daži izvadītāji. Tēvs ar asarainām acīm mani svētīja uz tālo ceļu un svešo dzīvi. Viņa sirsnība iet man tuvu pie sirds, tas viss uz acumirkli, mans gars ir priecīgs, jautris, ka reiz varēšu atstāt Liepāju. Stancijā salasījās daudz izvadītāju. Pie pirmā zvana ierodas ""Rosenbergs, Beršs un vēl viens"", pirmais pasniedz skaistu rožu štrausi ar manšeti apakšā, tas kaut kas skaists. Es staigāju pa stanciju kā skaistākā puķu dārzniece. Seši mēneši atpakaļ bijām visi gandrīz šinī pašā dienā kopā, tad māmuļu uz dusu nolikām, tagad mani izvada, varbūt ar uz visiem laikiem no Liepājas. Uz platformas Line un Beršis"
1846340,"58.
tādas pašas kā M.k. Vairāk nav nekas pie viņa ko varētu pielīdzināt savam mīlulim. Atminēdamies atsviedu galvu atpakaļ, aizeju uz brīdi tālāki, lai apmierinātu pagātnes atmiņas, tad nācu pie viņa. 
<29.10.1906.>
29 Oktoberi 1906 g.
Sirds pukst no prieka ejot uz pirmo klavieru stundu pie Jakulis kundzes, pirkstiem neparasts darbs, neveikla kustēšanās. Ar brāli runāju vai nevar izgādāt, ka varu pāris stundas pa dienu spēlēt Palīdzības Biedrībā priekš vingrošanas, viņš no tam negrib ne dzirdēt.
<30.10.1906.>
30 Oktober 1906 g.
Pieceļamies no rīta diezgan vēlu, knapi brokasti esam ieturējuši, te viesis T.k. ir klāt, istabas netīrītas, ne mazgājušus, kāda man daļa, ja nāk tik agri, lai noskatās, ja patīk kā krāmējos. Pēcpusdienas aizgāju pie Runkovski, tā deva man lasīt Annas vēstuli, kurā viņa lūdz māsu paziņot man saudzoši, ka varot man likt šķēršļus priekšā un nelaist pāri pār robežu. Cik saudzoša viņa pret manim, domā ar tādām ziņām mani apbēdināt, pasacīdama savas domas devējai. Viņa palika skumīga par savu neapdomību, esot gribējuse ne to dot lasīt, bet citu vēstuli. 
L.j. atnāca man līdz uz teateri, man zuflēšana gāja ļoti grūti dēļ galvas sāpēm, kuras mocīja mani briesmīgi. 
<31.10.1906.>
31 Oktoberi 1906 g.
Vakarā ieradās T.k. lasīja man priekšā, spēlējām kārtes, beidzot uznācām par L.j. sarunas, nebijām labi iesākuši, ka papis mudināja uz gulēt iešanu, iztraucēja šinī reizē, nekas, gan varēšu citu reizi izsacīt visu, lai zin, ka no manim nav nekas slepus."
1846349,"67.
<03.02.1907.>
3 Februari 1907g.    Liepāja. 
Unn' puika visu dienu uzturēdamies pie mums, izņemot dažas stundas, ir ļoti nerātnis. Papim pie krāsnes sēdot un sildoties es nedodu mieru, unnis aizstāv papu, neļauj trakoties. Kad papis aizgāja gulēt, mēs sarunājamies nopietnāki, viņu nospiež kas, sacīt nedrīkst, mokās un cīnās ar iekšējām jūtām, izsaka saraustītus teicienus, kam seko smaga nopūta, galva noslīgst uz manu plecu, paliek klusu. Sajust viņu nevaru, saprotu to kā sevī nēsāto tēlu nevaru [nespēju] aizmirst. Kad nevarēdama izvairīties sajūtu ""unnpuikas"" karstos skūpstus uz savām lūpām, nesamulsina manu prātu un neapēno ne drusku manas jūtas. Unnis nav man vairs tik riebīgs kā agrāk, esmu pie viņa pieraduse, viņš ir labs draugs, un kā tādam atvēlu savu matu sprogu par atmiņu. Viņam jābrauc naktī prom. Runājam par braukšanas grūtumiem un jaukumiem, uz atvadīšanos grib mani skūpstīt, ko neatļauju. Ar varu vien esot jāņem, kad pienākšot tā diena, kad es labprātīgi pate došot viņam? Tad, kad mēs reiz tiksimies svešatnē, pirmo reizi pie tikšanās, tad apsolos, ne ātrāki un vairāk. 
<04.02.1907.> 
4 Februari 1907g.
Drīz, drīz pienāks laiks, kur varēšu braukt tālu prom no šejienes un savējiem. Tēva nākamā sieva atnāca ar manim izrunāties, nekas, izliekas diezgan prātīga. Viņas apstākļi ir diezgan grūti, viena pati bez radiem, bērniem, ja piesliesies pie mums, būs laba pret tēvu, vedīs mierīgu un laimīgu dzīvi, tad varēšu viņas cienīt kā cilvēku, kas labu darījis tam, kas man tuvu stāv."
1846348,"66.
ļoti viltīgs, ka neesot jācieš tādas pat sirds rūpes, kas viņas meitai. Labi ka tēvs negriež vērību, atmet ar roku un ir viss. Ir gan ļautiņi, visus pēc vienas olektes mēra, domā, kas vienam patīk, tad vajaga ar otram patikt. Viņa atrada visu skaistu pie tā, es it neko, izņemot uzskatus un darbību. Ka man draudzīgi pieslieties, tas uz mani neatstāj ne mazāko iespaidu, esmu paraduse ar vīriešiem draudzīgi saieties, iztrakot, iztriekt, viņa to notur par mīlestību. 
Viņam ierodoties pasaku, ka ""piparo"" uz viņu, palika savādi uztraukts. 
<26.01.1907.>
26 Janvari 1907g.
Nenostājas domas darboties gar veco draugu. Aizgāja pie --------- , bleķus vien sastāstīja. Uz kapiem tik skaisti, bieza sniega kārta apklājuse katru kapiņu, uz katru kociņu guļ sniega pārslas virsū, apsēžos: sirds bauda mieru, neviens cilvēks nav redzams, saulītei atspīdot apkārtne paliek vēl jaukāka. Te klusums un atdusa tiem, kas reiz tāpat strādājuši, kā tie uz kuģiem, no kurienes atskan klaudzieni, traucēdami svētajo klusumu. Apskaužu māmuļu, viņa ir laimīga, dus saldi, nezin vairs nekā no visām zemes ciešanām; tā kapu kopiņa ir palikuse man ļoti mīļa, saprotu, ka tur iekšā ir tik īsta atdusa, miers un laime pēc kā cilveks dzenas dzīvs būdams. Asaras līst pa vaigiem, ne dēļ žēlabām, ka viņa vairs nav starp dzīvajiem, aiz skaudības, ka es nevaru viņai līdzās gulēt mierīgi un saldi. Iekāpuse dziļajā sniegā, stāvu uz vietas un skatos it kā gribētu cauri redzēt mierīgo seju. Aukstums pārņem, bet projām iet negribas, arvienu izliekas, ka viņa sacīs ko ļoti svarīgu, vājība pārņem cilvēku tik tālu, ka nespēju sevi valdīt, nokrītu uz sniega apsegto kapu, kur gulēju kādu laiku, neviens mani netraucāeja, kad atjēdzos, saņēmuse spēkus, gāju mājup."
1846341,"59.
<02.11.1906.>
2 Novemberi 1906 g.    Liepāja.
T.k. ierodas priekšpusdienā, daudz viņš kavē mani no darba, bet ko man darīt? kā atkratīties? strādāt varu gan, bet ne to, ko vajaga, no prieka vai riņķī griežos, kad aizgāja ātrāki nekā parasts. Strādājot dzirdu šāvienu it tuvu noskanam, paskatos caur logu, redzu otrā pusē ielai lielu drūzmēšanos, izgāju paskatīties tuvāki. Pirmo reizi redzu nošautu, Policists ""Kremanosovs"" guļ pārkritis trotuāram, krūtīs pašā vidū redz mazu caurumiņu, visapkārt aptraipītu gaiši sarkanām asinīm, vēl drusku dvašo, sieva nometusies pie zemes kliedz necilvēcīgu balsi, meitene gadus 12-13 turēdama mazāku uz rokas raud un vaimanā pēc papus. Ārsts nav dabūts. Viņi visa famīlija gājuse pastaigāties, labs mērķētājs nogāzis uz tik dzīvas ielas kā Suvorovskaja, puspiecos pēc pusdienas.
<12.11.1906.>
12 Novemberi 1906 g.
Ar prieku un pateicību varu noskatīties uz tēvu, viņš ir tik labs, atvēl mīlēt klavieres, solīdamies palīdzēt. Bērnu teātris noritēja ļoti jauki. Pie vakariņu galda Čakstiņš mēģina man sagrozīt galvu, uzsizdama viņam uz pleca, saku: ""Malacis, tu esi, mēģinat skuķiem sagrozīt prātus. Aktierim vajaga labi prast, bet pie manim panākumi nebūs."" Kad muļķojos vēl uz priekšu, pasacīju, ka negribu šovakar vairs ar viņu runāt, ko izvedu galā. Brālis triec pie otra galda ar kādu skuķi, kam liela līdzība Kristīnei. Vecākā Brilovska, melniem sprogainiem matiem, man ļoti patika, viņa vienaldzīgi izturēšanās pret sievietēm man vareni patīk, labprāt noskatos uz viņu, nekā uz citiem."
1846346,"64.
<16.01.1907.>
16 Janvari 1907 g.   Liepāja.
To cilvēku es neizprotu, kāpēc katru dienu atnākdams laupa ar varu man skūpstu, vai domā mani iejūsmināt? Tas velti! Viņš var domāt ko grib, man viena alga. Kaut būtu bērns! Te veļas smaga nopūta pār lūpām, kāda tad bij bērnība? Vai labāka kā tagad? Nē, labāki nevēlēties, lai gan - nevaru šimbrīžam atminēt, kas būtu jauks atminēt, tā bija drūzma, ne tāda, kādai vajaga būt bērnībai. Ko Unnis neiedomājas, grib manu vienīgo, kluso un uzticamo draugu dabūt savās rokās, svešs varētu drīzāk lasīt, ne viņš, dažā labā vietā sarauktu degunu, lasīdams par sevi. 
<19.01.1907.>
19 Janvari 1907 g.
Kad svešs, redzētu mūs sēdam, viņam roka man uz kakla, sacītu: tie ir samīlējušies, kas patiesība nav un nevar būt nekad. Starp mums ir liela plaisma, nav taisnība, kur draudzība tur mīlestība, draudzība vien var arī būt. Starp latviešu jaunekļiem neredz tādu kaislību kā pie vāciešiem, ko darītu viņi tad, kad neviena sieviete nepadotos? Vai mirtu no savām prasībām? Es nezinu nekā tālāki domāt, esmu par nesaprašu tanī ziņā.
Šlanka tā man ir ļoti žēl, vienu mīlēja, tā aizbrauca, otrai pieglaužās, tā ļaujas sevi balvot, bet aiz muguras smejas un izzobo, triekdama ar citu. Tādas skuķes vajadzētu krietni nopērt, tad zinātu nenerroties, kad viņas atstā, tad raud un vaimanā un katra sola. 
<22.01.1907.>
2 Janvari 1907g.
Uzbudinājos atrazdama savu godīgo brāli mājā. Divi dienas un naktis iet bez vēsts šinī nemierīgā laikā, gribētos ko sacīt, apdomājoties atrodu par labāku ciest klusu. Sūdzas, ka nevar uz priekšu tikt, ka to lai var, ja negrib strādāt, bet pastaigāties tāpat, kā tie kam nevajaga par sevi gādāt."
1846343,"61.
vēl mirdz tikpat gaiši kā agrāk, jūtu savādu apjukumu zem viņa izskata iespaida. Nācēji iztraucēja mūs, es atvieglināta uzlepoju, satverdams un skūpstīdams roku, lūdz nesacīt nevienam, ko man uzticējis. Gultā gulēdama pārdomāju un nožēloju jauno zēnu, cik briesmīgi piedzīvojumi viņam. 
<12.12.1906.>
12 Decembri 1906g.
Ap sešiem vakarā pieklauvē kāds neparasti pie durvīm, atveru - negribas savām acīm ticēt- Kristīne stāv manā priekšā. Pāris stundas pavadīja viņa pie manim, pastāsta par saviem brāļiem, es neizrādu ne mazāko interesi, sirds krūtīs strauji pukst. Viņai aizejot pavadīju viņu gabalu uz mājām, kas nebija vairāk kā pusgadu noticis. Uz vairākiem uzaicinājumiem, apsolīju uz stundu iedama apmeklēt viņas. Atminēju tos jaukos brīžus, kurus mēs sirsnīgi esam pavadījušas kopā. 
<19.12.1906.>
Ar prieka jūtām pildās krūtis, klausoties nostāstos par M.k. iebraukšanu Liepājā, viņu redzēt priekš prom braukšanas, tas būtu varen jauki. Kaut nebūtu tik veltas cerības, kā dažu labu reizi. Vai tu manis atmini un cieni kā agrāk? vai varu taviem vārdiem klausīt. Domas vienādi nodarbojas pie tevim. 
<20.12.1906.>
20 Decembri 1906g.
Manu mīluli, es tevi redzēju sapnī. Apmeklēju Kristīni, viņa ir glīti ierīkojuse, sarunas grozās ļoti ap pagātni, noprotu, ka nav spējīga aizmirst, kas pagājis, veco draudzību es viņai nevaru piedāvāt, tā ir zuduse. Labi tādiem ļaudīm, kam prāts nesas uz klusu mierīgu famīlijas dzīvi, manim tāda dzīve būtu cietums, nevaru apmierināties ar ikdienišķību, man vajaga daudz piedzīvot, redzēt ļauna un laba. Kad būšu nogurdināta no pasaules trokšņa, tad varēšu ar mierīgu prātu kādā kaktiņā dzīvot."
1846344,"62. 
<31.12.1906.>
31 Decemberi 1906g.
Gada beidzamo vakaru pavadīju sabiedrībā. Ļoti jautri pavadījām veco un sagaidījām jauno gadu, pēc nobeigtām vakariņām, aizejam uz otro biedrību paskatīties, izpildīju brāļa vēlēšanos, ierazdamās tur. Iepazīstināja ar saviem skuķiem, satiku daudz paziņu, atradu uz grīdas 50 kapeikas, kas ir pirmo reizi. 
Krolmane neiziet no prāta, viņa man pasacīja, ka esot pa svētkiem saderinājusies ar kādu krievenieku, neredzu ne mazākās laimības viņas acīs, uz manu jautājumu atzīstas, ka tā ir, viņa apmierina sevi ar to, ka esot labas dabas cilvēks.  Nevaru saprast, kamdēļ ļaudis sper šo soli tik neapdomīgi un bez mazākās patikšanas."
1846356,"74.
<11.03.1907>
11 Martā 1907g.   Ceļā uz Irkutsku. 
Ļoti ērti izgulēju nakti, brauciens iet mierīgā garā tālāki, līdzbraucēji mainās gandrīz ik stancijas, viena kundze brauc ilgāku laiku kopā. Novakarē braucam cauri augstajiem Urālu kalniem, milzīgi augsti kalni, tagad sniegs apsedz virsotnes, vasarā vajaga būt daudz skaistāks skats nekā tagad. Aiz kalniem paliek diena, te nāk gaišais mēness ar savu izpalīdzību, lai varētu redzēt apkārtni pie viņa gaismas. Tālu nost no sliedēm redzama maza pilsētiņa. 
<12.03.1907>
12 Martā 1907g.
Saulīte agri uzmodināja, vilinādama ārā spirgtajā pavasara gaisā. No Ufas sniega daudz mazāk. Diena aizrit nemanot, priecājos, ka pēdējā pārsēšanās ""Čeļabinskā"" maz mani gan traucē, bet patīkami ir ierīkoties vienā vāģī ilgāki, tad jūties kā pats īpašāks, esi tīri kā lepns pret tiem, kas nāk jauni klāt. Mēnes! cik jauki tu spīdi, vilini ārā cilvēkā visas domas, jūtas, nopūtas un klusas ilgas. Cilvēkam patīk troksnis, tanī viņš spēj aizmirsties, bet kas nāk zem klusa, gaišā mēneša, tad katris apdomājas, atver savu noslēpumu grāmatu vaļā, redzēdams pie ne visai gaišās gaismas, lasa pats priekšā. Ceļš iet caur mežu, koki ir reti un tievi. 
<13.03.1907>
13 Martā 1907g.
Cik skaisti izskatās mežs, kad kokiem visi zariņi klāti ar biezu sarmu un laistās rīta saulē kā sidrabs. Kalni ir zuduši, stepes redzamas visu dienu. Uz vakaru ierodas jautri līdzbraucēji."
1846342,"60.
<16.11.1906.>
16 Novembri 1906 g.   Liepāja.
Nu varu pēc brīvas patikšanas spēlēt, kad tik laika ir. Atnāca L.j., viņa sāka man attēlot nākotni pēc saviem uzskatiem; es nebūšot nekur pavasarī aizbraukt, palikšot ilgāku laiku šeit, pusčukstus- pie kāda, domā pie T. Vedīšot mierīgu famīlijas dzīvi. - viņa domā, ka tā ir visa laime. Es domāju gluži otrādi, braukt, daudz redzēt un piedzīvot ļaunu un labu, mācīties dzīvi no visām pusēm pazīt, mantot no citiem un pašai cienīt citus. 
<19.11.1906.>
19 Novemberi 1906 g.
Pēc ilgiem laikiem izeimu pēcpusdienas pastaigāties, patīkami ir ar pilnu krūti ieelpot tīro jūras gaisu. Šovakar svin Kaupin kundzei 15 gadu ""Skatuves"" svētkus. Dabūn pasniegtu lielu palmu ar sarkanu lenti no K. un P., lielu lozbera vaiņagu pušķotu baltu lenti. Pēc izrādes jaunais Bek....s vareni grib trakot ar manim, izsakās, ka būšot noskūpstīt, viņš cīnās gar roku, kurā turu lenti, nevarēdams dabūt roku vaļā, apvij savu man ap kaklu, gribēdams izpildīt savu solījumu! apsaukšanu neklausa. Izmēģinājies visādi lūdz, lai atvēlot mazākais uz pieres skūpstīt, to ar neļauju, izjaukdama viņam priekus. 
Palicis nopietnāks sāka atstāstīt par sevi, man paliek viņa žēl. Tāds jauns zēns un tik nelaimīgs. Redzēdama, ka atmiņas viņu sāpina pārgājām uz citu tematu. Runām pietrūkstot ņemam apspriest pie sienas stāvošo balti lielo rāmi, pametot acis uz viņu ieraugu, ieraugu ļoti kvēlošas acis, it kā uguns degtu, nespēju viņu liesmu sev izskaidrot, jūtu, ka jānolaiž acis, lai mūsu skati netiktos, priekš pirmā nolaižu acis, nevarēdama panest un saprast. Pēc brītiņa paceļu skatu uz viņu"
1846345,"63.
<01.01.1907.>
1 Janvaris 1907 g.    Liepāja. 
Ķesteris atnākdams uzmodina mūs, papa nu gan bij piecēlies, mēs, biedrības putni, tik ne. Papum aizejot viņi liekas vēl gulēt. Uz pusdienas laiku ierodas vecais Freija brālim pakaļ. Pusdienas maltīti mēs divi ar papu vien ieturējām. Sēdēdama dažas stundas viena, priecājos, ka neviena sieviete šodien nebūs pie manim. Nebija ilgi ko priecāties, atnāca L.j., vēlāki pārnāk Pēteris ar trijām preilenēm, bet ""follā"" viņš izgāžas par daudz. Viņš grib divas atstāt pie manim, ko es runāšu ar viņām, ja man nav nekas kopīgs, uz Olgas bij dusmas, ko devu viņai manīt, uz citiem nav vērts dusmoties, ir visi iereibuši. 
<05.01.1907.>
5 Janvari 1907g.
Manu agro iziešanu nokavēja Unn' puika, noglabādams cepures adatas. Aizgāju pie Annas, kur eju tamdēļ, lai nedusmotos, ka neaizeju. Pie Runkovskas ir cita lieta, tur pavadu laiku ļoti labi, dabūnu zināt, ka mana ""Cibuņa"" ir atraduse krietnu domu draugu. Varu iedomāties kādam tam vajaga būt, ko viņa var cienīt, triekt, trieca ar visiem, bet cienīt ne. 
<14.01.1907.>
14 Janvari 1907g.
Cilvēki slāpst pēc draudzības, uzticama biedra, es vēl neesmu ilgojusies iegūt draudzību, visi ir vienaldzīgi. Viens skuķis noķer mani Biedrībā, nelaiž mājās, bar, ka svētdien neaizgāju, šodien grib uztiept, lai apsolos nākošo svētdienu aiziet, ja apsolu nedēļu vēlāk, skuķis noskumst. Nesaprotu, kamdēļ tāda sajūta, ka neatbildu tāpat, liela laipnība man uzkrītoša, vai neslēpjas kāda viltība, kur vēlāki grib kost kā parasts arvienu."
1846358,"76.
<17.03.1907.>
17 Marta 1907g.   Ceļā uz Irkutsku.
Labi izgulējusies pastaigājos agrā rītā, jaukajā saulītē, visi pa vagoniem guļ, reti kāds parādās uz platformas. Vecim ierodas biedris pie dzeršanas, otris jauns cilvēks, bet dzert var šņabi var kā Elefants ūdeni, kad izslāpis. Kad piedzerās vecais, tad aiziet viņa biedris. Pusdienas laikā jauneklis atvadās sirsnīgi aiziedams no manim. Vecis guļ kā lācis ziemu alā. Kāds Francis runā vāciski, šis tāpat kā visi citi dzied dziesmu: ""Vai nav bail, vienai tik tālu braukt?"" Kam bail, lai nelaižas uz ceļā, bet paliek mājās aizkrāsnē sēžot, man bailes ir sveša lieta, prieku un patikšanu gan jūtu, ka būtu vajadzīgs, tad brauktu vēl divi nedēļas. Iedomājoties, ka pēdējo nakti pavadu vagonā zūd miegs, nosēžos koridorā pie loga. Pļāpājot ar ārzemnieku, kas atstāsta savus ceļojumus, paiet labs laiks. Tad students, kurš brauc uz Vladivostoku, atstāsta par turieni, ieteic kādreiz aizbraukt tur, dzīve esot daudz labāka nekā Irkustskā. 
<18.03.1907.>
18 Marta 1907g.
Bēdīgs prāts ka uz vakaru jākāpj no vagona ārā, labprāt braukt vēl vienu nedēļu. Laiks apmācies, bet piemīlīgs, sniega ļoti maz. Manējie guļ mājas saldā miegā, Pēterburgā laiks rāda 1/2 5 no rīta, es sen jau esmu augšā un dzeru tēju, lasīdama laikrakstu. Vecis pazūd, neierodas divās stacijās. Tik ierāda vietu kādam kungam, nu, tas tēviņš izliekas šaubīgs, es piedāvāju viņam laikrakstu. Viņš paņem gan, bet skatās pāri, arī es no viņa nenolaižu acis, liels čerkess, augumā, bārzda vienā pusē nodzīta, otrā gara, ģīmī vairāk rētas, pirkstaiņi pastāvīgi rokā, pakas it nekādas nav, viss viņa izskats dara savādu iespaidu. Viņš taisa durvis cieti, es pavēlu atvērt, lai tīrs gaiss ierodas, runas viņam grozās par zagšanu un laupīšanu. Par laimi ierodas konduktoris un lūdz viņu aiziet, tā vieta tiek ieņemta no diviem vecākiem"
1846355,"73.
pie biļetes, dzenos ar Ekspresi"" pakaļ, Rasana vilciens panākts, var braukt tālāk. Mani notur par Aktrisi, tas ir varen labi domāts par manim, es deru gan priekš tam. 
<09.03.1907>
9 Martā 1907g.   Ceļā.
Uzmostos no liela trokšņa, te nāk paka pēc pakas, kā mušas iekšā un bērni lielā verģelē. Tas viss būtu mazākais, ja pakas neizdotu tik sliktu smaku. Galva sāp, slikta dūša, ārā uz platformas aukstais vējš dzen sniegu acīs, tas ir labāki panesams nekā sabojātais gaiss, diena pagāja ar grūtībām. ""Sizraņā"" pārkāpj, vilciens stāv trīs stundas, trešā klase ir pārpildīta, tiek piekabināti divi vāģi, vēl par maz ērtības. Es paņemu vietu Otrā klasē, ieturu labas vakariņas, izsūtu piecas kartes uz Liepāju. Laiks ir vareni jauks, piemīlīgs, būs mazāk vēja, jūtos ļoti labi, zinādama, ka nakti varēšu mierīgi gulēt. Vilcienam kustoties palieku uz platformas stāvot, mēness gaiši atspīd visu ceļus, atmiņā nāk vecais draugs, viņš varbūt uz kuģa, starp ledus kalniem arī skatās šinī pašā mēnesī un domā. Unnis, varbūt stāv pie skaistā loga, kam sargi visapkārt un es uz platformas un dodos nezināmam liktenim pretim. Man pretim uz platformas stāv Oficieris, prasa, vai pirmo reizi braucu pa šo ceļu, drīz nākšot liela upe Volga, to vajagot redzēt, tad tik iet gulēt. Tuvojoties viņai redz lielas laternas, kā ķēdē ierīkoti, vilciens iet lēni, pašā vidū apstājas pavisam. Ceļa biedris attaisa durvis, liek skatīties uz apkārtni, šausmīgi tumšs visapkārt, redzami milzīgie ledus bluķi. Tasinība, kad saka ""Volga, Volga, tu lielstraujā upe"", tagad viņa ir aizsaluse, nevaru redzēt straujo tecēšanu. Atgriezusies redzu, kā sarga eņģeli sevim aiz muguras stāvam ar izplestām rokām, ja kristu, lai satvertu laikā. Pēc tam ar labu nakti."
1846357,"75. 
<14.03.1907>
14 Marta 1907g.   Ceļā uz Irkutsku.
Ārā tas pats vakarējais skats, vagonā ir lielāka dzīvība, pļāpājot ar kādu jaunekli laiks aiziet nemanot. Dienā saule karsta, nakti krietns sals. ""Novonikolajevska"" atrodas kalnā pēc ""Obas"" upes, vilciens lēnām iet uz augšu. 
<15.03.1907>
15 Martā 1907g.
Tomskā izkāpj mana ilgā līdzbraucēja, palieku viena. Te ienāk trīs vīrieši; viens pusmūža, labs lielmanis, nometas apakšā man pretim, otris jauns, ieņem virs viņa vietu un trešais, vecākais oberkonduktoris, virs manim. Es saku, ka aiziešu no viņiem, jūtas apvainoti un lūdz palikt, kur atrodos, nebūšot mani aizskart. Pusdienas laikā ejam visi pusdienu ēst, kamēr es pieeju pie galda, viss ir jau gatavībā, tika ēsts un dzerts, pat augļi netrūka. Triecam un jokojam ļoti omulīgi, no kafijas atsacījos. Vakariņas ar nepieņēmu, nu runā visi kopā ar ko mani pacienāt. Te ienes pirmais alu, gurķus un citu, jaunais ienes veselu ceptu zosi, vecais velk zivis ārā, noņemam kurvjus, salikām vienu uz otra, uzklājam un iznāca smuks galds. Nu man vajaga būt saimiecei, griezt un dalīt viņiem. Varen jauks skats ir mūsu kupejā, es griežu zosi, viens sniedz alu, otrs tura glāzi, trešais lej šņabi, vakariņu ēšana velkas ļoti ilgi, es ar jauno vareni jokojos, vecais arvienu saka: ""Nu, bērni, jums būs grūti šķirties galā"".
<16.03.1907>
16 Marta 1907g.
Krasnojarskā izkāpa pirmais. Skats: pa vienu pusi kalnā mazas būdiņas, pa otru pusi daudz fabrikas redzamas. Ar jaunekli palikām labi draugi, mētājāmies ar riekstiem, kaujamies ar visiem, tīrie nebēdņi, vecis baras, saka, iemīlēšoties, tad viņam būšot jābūt par liecinieku pie grūtas šķiršanās."
1846354,"72. 
pienāk, nosēžas uz gultas. Viņš skatās uz manim, es metu savu skatu uz viņu, no kam tapa dusmīgs, nosviezdams manžetes no rokām saka: Jūs skatāties ar tādu skatu, kas nicinoši saka, ka vai esi spējīgs, jeb vai gribi uzbrukt man neaizsargātam. Nē, to es nedarīšu, citai to gan darītu, bet Jums es nespēju, atzīstos, ka esat pirmā sieviete, kura tā uzskata un liek palikt robežās, viņš skūpsta rokas, kaklu, pieri, izvairos pēc spējas, galīgi notver manas lūpas, cik riebīgi kaisles skūpsts, pilnīgi mežonīgs. Viņš trīc pie visas miesas, man auksti drebuļi iet caur kauliem par tādu lopības dabu cilvēkā, izraujos, izgāju labu laiku ārā, to starpā bij iemidzis, ļāvu gulēt. Ap divpadsmitiem modināju, pieceļas, ar miegotām acīm pienāk klāt, satver galvu, karsti skūpsta uz pieres, piespiež pie sevim, viss ķermenis trīc un raustās, rokas kramju vīzīgi [krampjveidīgi] tur mani cieti, ka nespēju kustēties. Pēc ilgāka laika tieku svabada, esmu uzbudināta, balss trīc, priekšnamā uzlieku cepuri. Maldījusies esmu, domādama, ka tautieši nepazīst lutinātu ļaužu kaisles. Visi nav tik aukstasinīgi kā ""vecais draugs un unnis"". Vai visi, tā sauktie smalkie ļaudis, kas baudījuši izglītību, ir neģēļi, padodās savām prasībām. Tad uz viņiem uzspļauju, ceļu vienkāršo strādnieku viņiem par priekšzīmi. 
<07.03.1907>
7 Martā 1907g. 
Visu dienu pavadu mierīgi vagonā, skatos kā sniegs vizuļo un acis apžilbina, sēdu un domāju pēc vakardienas piedzīvojuma. 
<08.03.1907>
8 Marta 1907g.
Esmu pie jautra prāta, labi pavadīta nakte mani spirdzināja. Pienākot Maskavā ""Kurskas"" vakzālē, jābrauc caur pilsētu labu gabalu līdz ""Nikolaja vakzālei"". Uz ielām redzama liela kustība, brauciens ir patīkams, smuks kamanu ceļš. Nepatīkami atrodas ziņas, vajadzīgais vilciens ir aizgājis, veselas 24-ras stundas jāgaida, piemaksāju"
1846350,"68.
<15.02.1907.>
15 februari 1907g.    Liepāja.
Divas dienas kā Unnis nav atnācis, būs laikam sadusmojies, ka aizskāru jūtīgo vietu. Man mājas klusums un miers, palīdzu zēnam rēķināt. Pasteljons pasniedz man vēstuli, uztaisot [atverot] izkrīt vizītkarte, paceļu, lasu vienu, otru reizi, negribu acīm ticēt: no M., vecā drauga, balss trīc, krūtis strauji cilājas, nav pacietības līdz zēns tiek ar rēķināšanu galā, izrēķinu un atlaižu, lai varu lasīt no neviena netraucēta. Skan citādi, priekš diviem gadiem sauca par ""Tu"", tagad tieku uzrunāta ar ""Jūs"", nevar jau zināt kāda tagad esmu. Es cerēju priekš prom braukšanas viņu redzēt, nu zinu, ka tas nenotiks tagad, nevajaga braukšanu vairs vilcināt, ātrāki prom no šejienes. Viņa vēstulē dvesa tas pats vējiņš, kas agrāk, kad bijām kopā, varbūt, ka tiekamies reizi. Parunāju papim, viņš ir uz mieru, ka braucu ātrāki prom, nekā agrāki izsacījos to darīt. Visi citi prasa pēc iemesla, kamdēļ paātrinot savu braukšanu tik daudz. Kam jāzin! nevienam, kad pate zinu un gribu, ar to ir viss galā. 
<24.02.1907.>
24 Februari 1907g.
Mazais papīrītis ar maizi aizkēbēts deva man skaidrību, kamdēļ ""Unnis"" neieradās šīs dienas, šeit šinīs rindās prasa ""mošno"". Viņam nepietika toreiz darbos padarītais ""mošno"". Man jāatbild, bet ko, nav nekā ko varētu pasacīt, brālis gaida uz atbildi. Atnākuse L. aicina mani uz kapiem. Aizejam, nosēžamies uz sola, viņa sāka prasīt, kur atrodas T.k., viņš esot izzudis, viņa dabūjuse dzirdēt, ka esot arestēts, to viņa neklausot. Pasacīju, ka ar es dabūju no paša tādas ziņas. Viņa saka, ka es melojot, es zinot dikti labi, kur atrodoties, tamdēļ varot tik mierīgi par viņu runāt. Kur esot aizbraucis? un kurā vietā būšot mani sagaidīt? lai vēlāki abi kopīgi brauktu. Es smejos par viņas domām, viņa dusmojas un neklausa ko viņai saku, tas esot viss nieki. Kā viņa vēlas domādama, ka es viņu mīlu."
1846339,"57.
galda un spēlēja līdz. Atnākot Runkovskim beidzas spēle, tās paziņoja, ka viņu mamiņa ar pagājušo nedēļu šķīrusies no viņiem. Viņam aizejot T.k. paliek, sāk stāstīt par savu sakaru ar L.j., nevajaga man viņa uzbudināt, klausos un nodomāju sevī, cik vispusīgi var būt cilvēki. Ierādīja ""Marjat"" spēlēt ko turpinājām līdz 4-iem rītā, tad izlaidu vēlo viesi. 
<18.10.1906.>
18 Oktoberi 1906 g.
Bērni pie savu lugu izpildīšanas ķeras ļoti enerģiski. Novakarē L.j. ir atkal klāt, viņas ierašanās būtu tikai patīkama, ja vienādi nerunātu par T.k., nesūrotos par savu nelaimīgo mīlestību, to klausoties esmu apnikuse. Viņa dusmojas uz manim, ka netrencu visu acīs, sakās vairs nenākšot tik dēļ tam, ka viņš esot māju draugs. Sacīt vienam nāc, otram nenāc, abi manai personai viņi vienādi, viņa katru reizi gaudodama padara skumju prātu, viņš nokavē daudz stundas no darba. Otris mēģinājums mani nogurdināja, piekususe pārnācu brāļa pavadībā.
<24.10.1906.>
24 Oktoberi 1906 g.
Pļāpādami ar T.k. ierunājamies par dzejām, parādīju no tālienes M.k. apcerējumu, tas puisī iekārdināja gribas dabūt lasīt, pēc vairāk mēģinājumiem atņemt apmierinu ar to, ka došu pirmos un pēdējos pantus lasīt. Noprata labi, kas iekšā slēpjas, es ņemos trakot, viņš, kā jērs sēž mierīgs, ļaujas darīt ap sevi, kas man patīk. Stāvēdama no muguras puses saņemu viņa galvu abās rokās, atliecu atpakaļ, lieku atvērt acis, skatos viņās, acis ir"
1846457,"175.
<01.06.1910.>
1 Juni 1910g. Obama - Japana. 
Pieceļamies vēlu, vētra ir drusku rimuse, lietus līst visu dienu, mums paziņo, ka tāds laiks būšot ne mazāk kā divi nedēļas. Kā lai pavada tik ilgi laiku mājās vien, svētdien vasaras svētki. Vakaros pasēdu uz jūras malu, ja lietus drusku mazāks. Brīžiem izliekas tik kluss, kā spogulis laistās, te nāk viens vilnis, lielāks par otru, līdz viens iet pāri par 4 aršiniem augsto mūra sienu, logā vēl neatsitas. Ūdens tagad atplūst, bet kad sāks pieplūst, tad būs kā pagājušo nakti. 
<03.06.1910.>
3 Junija 1910g.  Japana - Obama.
Lietainās dienas velkas uz priekšu, laiku pavadu puslīdz labi, kad ar mājās vien. Patlaban biju ārā, uz mūra sēdēju, sūtīju sveicienus savam sirmajam vecītim, viņa tuvumā ar vilni rotāju, lai mainās viļņi un nes klusu sveicienu viņam, kas man ir dārgs un mīļš. Atgriezos uz verandu, ielikos uz dīvānu un pārdomāju par sevi. Kas priecājas no tīras sirds, ja man labi iet? Atrodu tik vienu atbildi: "" Mans tēvs."" Viņam es esmu mīļa un dārga, tāda kāda es esmu, ar labām un ļaunām pusēm, viņš ir mans tēvs, es viņa bērns, kuru nekad neatstums. Vai cits ar priecājas un mīlē mani? Te atrodu to atbildi: ""Nē."" Tie, kas sakās mīlam mani, tiem ir savs mērķis, varbūt, ka es tanīs brīžos esmu viņiem pievilcīga, ka piemirst manu augumu, atmostas tad, kad esmu no acīm un karstums pārgājis."
1846442,"160.
sajust, vienīgie Baratovi. Ar tur nevaru būt vairs tik svabada, kā biju un domāju, ļoti manāms man tiek, ka viņa ir greizsirdīga uz savu vīru. Kad vakar vakaru teātrī sacīju uz spēlēto lugu, ka greizsirdīga sieva, viņa atbild: ""Es jūtu viņai līdz, jūs neesat to baudījuši kā tad ir"", vairāk netika par lugu «Золотая свобода» runāts. Ko vajaga man vairāk, kad šurp braucot viņas māte mani biedināja, neizārdīt famīlijas dzīvi. Kad jautāju kamdēļ to domā, viņš esot mani ļoti slavējis, kur tik maz pazinis. Viņa ir jautra manā klātbūtnē, nežēlojas vairs par sāpēm kā bija parasts, sāk labāk ģērbties. Viņš par cilvēci runā par daudz priekš manim, tas sāk man nepatikt. 
<01.02.1910.>
1-mā Februari 1910g.  Harbine.
Pāris dienas pagāja jautri un mierīgi. Lielu prieku dara, ka no Iļjas saņemu ar vien mazāk un mazāk vēstules, sev tomēr es pārmetu, kamdēļ es saistījos ar cilvēku, kas mani nesaprot, vienīgi uz cerībām, ka vēlāku mācīsies mūsu paražas. Brīžam domāju izzust viņam pavisam bez vēsts, jo manas pēdas nav viņam iespējams sadzīt. Atbalss skan: ""Nē, to nedari, nelauz vārdu un zvērastu, neaptraipi savu apziņu, kas līdz šim ir tīra kā rīta saule, paliec pazemīga, panes visu, gaidi laiku, varbūt tas tevi atsvabinās no dotā vārda. 
<08.02.1910.>
8-tā Februari 1910g.  Harbine.
Domas man ir skumjas par vakar vakaru. Pāris stundas pavadīju pie Baratoviem, es nevaru vairs tik svabadi izturēties"
1846441,"159.
stāv uz fronti ar muzikantiem un izvada savu Princi, smuki izskatās, melni ģērbušies, sarkanas poletes uz pleciem, apaļas melnas cepures galvā un visiem garas bises. Priekšā stāv oficieri, izšķirt var viņus no cepurēm, kuru dibens ir vairāk apaļš un apklāts ar sarkanām tresēm un melna uz leju ejoša spalva piesprausta. Karogs balts ar sarkanu pa Ķīniski uzrakstu uz katru malu. Skan trešais zvans, komandē flintes un štiki uz augšu, mūzika spēlē, skaņas ir savādas, pat ne ar ko salīdzināt nevaru, taures mazas, skan bez jebkādas meldijas, it kā viens rags, kas zaldātus sauc pie pusdienas. Vilciens kustas, Ķīniešu vagoni ir pirmie, atvadīdamies klanās zemu abas rokas pielikdami pie zobena. Muzika spēlēja līdz pagāja viņu vagoni, viņiem pretim bij vagoni, kuros sēdēja krievu oficieri, uz reizi nostājas spēlēt. Pēc vilciena aiziešanas kareivi dodas prom pāros, ap vidu ir ādas siksna, katram pie sāniem piestiprināti lieli dunči. No stancijas aizgāja spēlēdami. 
Skumji paiet dienas, nezinu ko uz priekšu darīt, ir gan pāris dienas, kur labāki dod ēst, bet cik ilgi tas būs, varbūt ka īsti tā tas var notikt, kā bija agrāk, kad ēdināja sliktāki nekā mums. 
19.01.1910.>
19-tā Janvari 1910g.   Harbine
Kur pieglaust galvu un izsacīt visu, kas uz sirdi, esmu sveša, neviens mani nezin, kur vēl"
1846447,"165.
<13.05.1910.>
13-tā Maija 1910g. No Harbines uz Vladivostoku. 
Agri no rīta uz vakzāli, es tiku izvadīta ar puķēm, vēl pliederiem, kas Harbinē ir liels retums. Daudzi no izvadītājiem brauca līdz VecHarbinei. Vagonā ierīkojamies ļoti patīkami klusu. Laiku pavadu caur logu skatoties, patīkami skati. Visur zaļš, pa retam redz puķītes, lieli kalni. Sevišķi patika redzēt, ka Ķīnieši apstrādā vietām zemi ar vēršiem, vietām ar zirgiem. 
<14.05.1910.>
14-tā Maija 1910g. Ceļā no Harbines uz Vladivostoku. 
Nakti gulēju slikti. Diena paiet it labi. Ceļu apskatos, var pabrīnīties kā viņš vijas, vilciens iet no lejas uz augšu, taisa lielu līkumu līdz nāk blakām tām sliedēm, kuras apakšā bija, ilgāku laiku iet blakām, tad izšķiras, nāk pretī divas lokomotīves, stājas priekšā un strādā uz augšu. Līdz Vladivostokai ir seši lieli tuneļi. Vienpadsmitos vakarā pienācām Vladivostokā. Tumšs, miglains un spiedošs gaiss, netīrs, dubļains. Stancija ir lejā, augstu kalnā pa trepēm jākāpj. Nonācām ""Granda Hotel"", nav apakšā neviena numura, jākāpj augšā pa divām trepēm. Numurs liels, nodzeram tēju, ierīkojamies uz gulēšanu. Lai labāki varētu dusēt, pieliku dīvānam krēslu. Domāju saldi iemigt, te nāk zibins pēc zibiņa un pērkons piedevām. Miegs kā uz burvja mājienu prom, nāk prātā dzimtenes dzīve, kur tāds laiks bieži bija, ilgi, ilgi domāju līdz nogurums ņēma virsroku."
1846448,"166. 
<15.05.1910.>
15-tā Maija 1910g. Vladivostoka. 
Uzmodusies agri no rīta, no vakarējā pērkona nav ne mazākās vēsts, gaiss miglains un dzestris. Ap desmitiem izgāju, lai apskatītu pilsētu. Uz ielas ir dubļi, vajadzēja griezties pēc kalašām. Uzkāpu augstā kalnā, nami ir smuki, lieli, visapkārt augsti kalni un vienā pusē ūdens. Sēdos fūrmanī, apbraukāju visu Svetlanskuju, tā ir galvenā iela, ļoti plata un gara, nami lieli, viens dārzs priekš bērniem, ne visai liels, otris lejā pie ūdens malas. Luterāņu baznīca atrodas pakalnē. Kur vien acis met, uz kalniem gandrīz visur ir sabūvēti mazi namiņu, izskatās tīri kā sēnes. Pārbraukuse mājās atradu manu cepuri slapju no miglas. Pusdienu ēdot ienāca viesis, pēc maltītes devos atkal pilsētā, lai izpildītu visus savus uzdevumus. Uzmeklēju Gruntcel jaunkundzi, nodevu ģīmentni. Nama  iekšienes šeit ir Eiropiski būvētas, bet ne kā Irkutskā jeb Harbinē. Iegriezos pie Kunst-Albers, visu lielākajā šejienes veikalā, iekšiene ir skaisti ierīkota, nopirku par atmiņu figūri un pastkartes. Apjautājos pie Grīnberga kunga par Muzīti, viņš atrodas, kā redzams, arvien uz to kuģi, kur agrāk bija. Savu vārdu es nesacīju, liku sveicināt un rakstīt savējiem mājās. Atgriezdamās atpakaļ satiku mūsu bagāžu nesot uz kuģi. Uzkāpam uz brīvprātīgo flotes kuģi ""Orjol"" «Орел». Otrās klases kajītes ir ļoti smukas. Pulkstens sešos kuģis iet no malas nost. Pēc kuģa atiešanas sēdamies pusdienu ēst. Jūra klusa, bet ap deviņiem jūtu, ka paliek arvienu sliktāki, tēju dzert neeju, bet gulēt, lai izbēgtu jūras slimību. Ātri iemigu pirmo reizi no jūras viļņiem iešūpota."
1846455,"173.
<29.05.1910.>
29-tā Maija 1910g. Obama - Japana. 
Jauka diena, no rīta puses ejam uz jūrmalu, pa kreisi jūra ar lieliem viļņiem, pa labi augsti kalnaini biezi meži. Jūras malā smilte ir ļoti karsta, nav smilte tik balta kā pie mums, ir pelēka. Ne visai liels placis ir, kur jūra var svabadi rotāties smiltīs, visur akmens sienas pret kurām vajaga atsisties. Patīkami noskatīties kā viens vilnis dzenā otru, tad atsitas pie malas. Pēc pusdienas kāpam kalnā pa trepēm uz augšu, apakšā ir vārti, katrā pusē stabi savienoti augšā ar ķiršu koku izliektu uz leju. Trepe beidzas tiešām pie tempļa, te ir atkal vārti tādi pat kādi apakšā. Pa kreisi ir akmens trauks priekš mazgāšanās, diezgan labs, drusku tālāki no akmeņiem taisīts trauks drusku lielāks nekā pirmais, tas priekš upuriem, uz priekšu daudz akmeņu stabiņi, kuru nozīmi nezinu. Templis ir no koka būvēts, divas mājas viena ar otru savienoti kopā ar trepi. Būvētas ir mājas ne uz zemi, bet uz stabiem, pie ieejas durvīm ir nesmuku suņu veidīgas figūres pa katrai pusei, iekšienē gar sienām ir bildes, grīda klāta ar viņu salmu deķiem. Kas otrā mājā to nezinu. Dārzā stāv pie staba piesieti dažādi drukāti papīri. No turienes iet ceļš uz mežu. Atspirdzinošs ir meža gaiss, ceļš ved augstu kalnā. No lielā ceļa svešinieks nedrīkst nomaldīties. Koki ļoti biezi, klintains, nevienas puķītes neredzu. Viņu kapi nav smilšu kopa, gluda zeme, mazs piemineklis, puķu vāze blakām nolikta, katram sava vieta atzīmēta ar ļoti zemiem dēlīšiem."
1846444,"162.
<03.03.1910.>
3 Marta 1910g.  Harbine.
Iļja klusē jau veselu mēnesi, tas dara man prieku, ka manas domas un vēlēšanās piepildās, laimīga jūtos, priecīgi ap sirdi, ka viņš mani atsvabinās. Par sevi priecājos, ka nebiju muļķe un nepiedevu svaru viņa zvērastiem un apsolīšanām. Gribu pierādīt, ka vīrieši ir visi nelieši, tad kad ir priekš acīm, zvēras un solās paši nezinādami ko, lai varētu sievieti dabūt par savu. Atminu kā viņš mani biedināja, kad paziņoju par savu nodomu braukt prom: ""Ja gribi manu nāvi, tad brauc, tu gribi no manim aizbēgt un izzust no acīm, bez tevim nav man dzīvošana, vienīgi tu man dod spēku cīnīties uz priekšu."" Tūliņ sacīju, ka laiks mani iznīcinās no atmiņas, radīsies cita un būs labi. Kad apskatu sevi un citus, redzu un jūtu, ka esmu laimīgāka par daudziem, manas jūtas nemokās ne zem vienas nastas. 
<17.03.1910.>
17-tā Marta 1910g.  Harbine.
Tagad, tik tagad atrodu cik grūti ir sievietei vienai ceļot, kad atskatos uz agro jaunību, kur biju vecāku mājā, cik bērnišķa, nesaprātīga un nevainīga biju, tad nevarēju saprast, kamdēļ tad grūti. Nesapratu, kad Muzis sacīja: ""Tu skaties uz dzīvi ar spoguļošām laimīgām acīm, nezini vētras un negaisus. Cik labprāt ar savām krūtīm aizsargātu tevi no visa, kas ir ļauns pasaulē, lai paliktu pastāvīgi tāda smaidoša, kāda esi."" Tagad es gan saprotu, ko tas nozīmē. Salīdzinot pagātni ar tagadni esmu daudz pārdzīvojuse. Tagad piepildu Tamuša vārdus: ""Esi cieta kā ozols un mēma kā akmens."" Ceru uz priekšu ar tāda palikt."
1846453,"171.
kāpieniem augstāki. Vakzāle ir maziņa bez sienām, uz platformu neatvēl iet. Vilcieni daudz mazāki nekā mūsējie. Gar ūdens malu ir bieži tauvošanās piestātnes un vakte ļoti bieži. Neviens nevar pienākt, lai viņu neredzētu jeb nemanītu un nezinātu, kas viņš ir. Viņi ir ļoti uzmanīgi visādās ziņās. 
<27.05.1910.>
27-tā Maija 1910g. Ceļā uz Obamu - Japana. 
Pusdienu ieturējām ātri, diena jauka priekš tālāk ceļošanas. Rikši gaida mūs iznākam, sēdamies katra savā ekipāžā un braucam uz priekšu. Ceļš iet augstu kalnā, vienam ir ļoti grūti vest, tiek pieņemts vēl pa vienam, kas no pakaļas stumj. Paceļamies augstu kalnā, skati ļoti smuki, ceļmalā ir daudz apelsīnu koki. Augi ar tumši sarkanām lapām tiek lietota priekš krāsu izspiešanas. Tanīs vietās, kur rīss noņemts, ir ūdens uzlaists. Jauniesētie rudzi aug čupiņām ūdenī, kad paauguši ūdens izsīkst, smukais zaļums pārmainās dzeltenumā, ir tik zemi kā pie mums auzas. Nonākuši kalna galotnē vedēji taisa mazu atdusu, minūtes desmit papriecājamies par apkārtni, braucam atkal tālāk, tagad iet ceļš no kalna uz leju. Lieli meža gabali ir apauguši ar skaistiem, slaidiem bambuka kokiem, cik dārgi viņi ir pie mums, tie paši tieviņi, šeit rēgojas resni un gari. Pēc pusotras stundas brauciena nonākam galā. Sēdamies mazā netīrā japāņu kuģītī, mani biedina atkal no saslimšanas. Nedomāju vis, neizturēt knapi trīs stundas uz ūdens, jūra par laimi ļoti klusa. Nobraucam jau pusi, jūtu ļoti labi, kuģis vairāk vietās piestājas, izlaizdams braucējus"
1846454,"172. 
 un mantu izlādēdams. Pie pirmās piestātnes kuģis krietni sašūpojas, prom ir mana jautrība, jābaro zivis pret pašas gribu. Kuģis dodas ceļā, jūtu atkal labi, tuvojoties mērķim, sāk kuģītis grīļoties, es turos cik varu, nav spēku, smejas, ka esot ne dzīva, bet mirons no sejas. Labs gabaliņš ir jābrauc ar laivu, lai biedina citi, šeit izturēju labi, lai gan laiva gāja uz visām pusēm no viļņiem mētāta un nedod piestāt. Izkāpjot nāk liels vilnis, saslapina kājas, ar tādām aizejam uz viesnīcu Ikakura. [
Okakura
] Viesnīca liela, Eiropeiska ar daudz numuriem, mēs noīrējam lejā, lielu istabu, divi logi uz jūru, mala trīs soļi tik nost. Mazais ceļojums darīja mūs nogurušus, likāmies ātri gulēt. 
<28.05.1910.>
28-tā Maija 1910g. Obama - Japana. 
Jauks rīts, priecīgi pieceļamies, apskatam apkārtni, vienā pusē ūdens, pa labi augsti kalni. Viņu nami iet vienā ielā, šeit ir ar veikali, var dabūt visu notīgo katrā laikā. Viena galvenā iela, magazines ir bez sienas un logiem, visur sastumajams sienas, citi uz dažiem baļķiem stiprināti jumti, grīda ar mazu paaugstinājumu no zemes. Apakšā viņi atstāj savas ielas tupeles, grīda ir ļoti tīra, no salmiem pīti deķi iekantēti no melna, pulierēta koka, priekš katra cilvēka savs, no tā visa grīda ir taisīta. Viņi sēd un guļ uz grīdas. Ja ir rakstāms galds, tad tik zems, ka uz grīdas sēdot var ļoti ērti rakstīt. Viesiem pasniedz ķiseni priekš sēdēšanas. Visu dienu pavadu jaukā gaisā pastaigādamās."
1846446,"164.
<02.05.1910.>
2-rā Maija 1910g.  Harbine.
Laukā ir vētra, putekļus nes atkal pa gaisu, pēc lietus un vētras izgāju nama priekšā uz soliņa pasēdēt. Svabadi, ne no viena netraucēta atdodos jūtām, kas tik nospiesti pastāvīgi ieslēgti augstos mūros. Brīžiem gribētu izrauties ārā un pieslieties pie kā mīļa un dārga, kas spētu viņu saprast. Ne par velti tu esi kā nosodīta, atvelcies atpakaļ un paliec tur aukstumā līdz tev nāks pavasaris, maija mēnesis un apģērbs kā koka zarus ar zaļām jaukām lapām. 
<06.05.1910.>
6-tā Maija 1910g.  Harbine.
Tika pareģots, ka šodien ap vienpadsmitiem rītā nāks komēta ""Galeja"". Ar asti viņai vajaga aizskart Harbini, mazākais vienu daļu, kura ies tad bojā. Uzmodusies no rīta redzu jauku saulīti spīdam, līdz vienam ir ļoti jauks. Pēc pusdienas aizbraucam uz Pristaņi. Kņaza Hilkova dārzā pie mūzikas, laiks turējās jauks līdz 1/2 4-riem, sākās vētra, kura nežēlo jaunās lapiņas no kokiem atraut. Iegājām bufetē, viena starp mums ir izbijusies, raud un trīc pie visām miesām. Smejos un apmierinu. Vētra vilkās 20 minūtes, tā nostājās, sāka drusku lietus līt, ap pieciem nostājās pavisam. Nebij silts, bet brīnums nekāds nenotika kā to visi gaidīja, daudzi pat saslima gaidot.
<12.05.1910.>
12-tā Maija 1910g. Harbine.
Viss ir sagatavots, ka rītu varam braukt prom, mani daudzi grib pierunāt nebraukt līdz. Lai iet kā iet, es gribu visādā ziņā redzēt Japānu, nekas, pacietīšu, ja būs grūti."
1846449,"167.
<16.05.1910.>
16-tā Maija 1910g. No Vladivostokas uz Nagasaki pār Jūru. 
Kad atmodos jutos ļoti spirgta un jautra, nakti pavadīju saldā miegā. Padzēru ar visiem pie galda jautri tēju, izgāju uz deķi. Jauks rīts, saulīte, saulīte spīd gaiši, jūra met mazus viļņus, baltas putas ļoti maz parādās. Savādāki, patīkamāki ap sirdi, pirmo reizi atrodos uz liela ūdeņa, kur neredzu krastus, bet zilas dzidras debesis un ūdeni. Vējš paceļas drusku lielāks, ūdens sāk dzīvāki kustēt un kuģi šūpot, uz kuģa galu nebūt nevaru iet, šūpo pa stipri. Sēdēju pašā kuģa vidū, bet tas nepalīdzēja, vajadzēja aiziet uz lasāmo zāli, nolikties uz beņķa un gulēt tur līdz iešanai, kaut ko baudīt nebiju spējīga. Zaļas putas nāk atpakaļ, jo iekšas tukšas. Briesmīgi grūti panest jūras slimību, vēlētos labāki, ka jūra manu ķermeni nestu pa ūdeni un nekā nejustu. Kundze zobojas par manim, pie jūras uzauguse, nevar panest braucienu. Ko varu es darīt, ja manim tā jāmokās, nekad es neņemšu ceļu, kas pa jūru jābrauc. Ja būtu zinājuse, ka tā jāmocās, ne zelta kalni nebūtu mani vilinājuši turp. Nakti gāju gulēt pie vienas dāmas, viņa bīstas viena. Iemigu labi un ātri, atmodos, jūra ir pavisam klusa palikuse, kuģis nebūt vairs nešūpojas, mēness spoži spīd pa atvērto logu iekšā. Piecēlos, apskatos cik jauki ūdens laistās un mēness skūpsta brīvo straumi tik mīļi. Pēc maza brītiņa uzmodās Lidija Borisovna, parādīju viņai jūras nakts skaistumu. Likos gulēt un pārdomāju patlaban redzēto sapni. 
Pienāk brālis un saka: "" Vai tu nezini, papa pēc 14 dienām laulās, tavs ziemas mētelis un gaišā kleita ir kā jauni."
1846456,"174.
<30.05.1910.>
30-tā Maija 1910g. Obama - Japana. 
Lietus līst gandrīz cauru dienu, iziet nevar nekur, skumji pavadu dienu. Vakarā, kad bērni gulēja, izgāju, nosēdos uz mūri un klausos vakara klusumā, kā ūdens nerimstoši trokšņo. Jā, te ļaudis nerimstoši dodas dzīvē viens caur otru, viens pie otra atsizdamies, sevišķi, kur jāatsitas pret cietiem akmeņiem, tā ka dzirksteles metas gaisā. Ja cilvēkam apnīk klausīties šie nerimstošie grūdieni, viņš iet un meklē, kur ūdens lēnāki un svabadāki atsitas, rotādamies mīkstajās smiltīs cik tālu viņam ir spēja. Ārā paceļas vētra ar lietus gāzieniem, logi un durvis klab, tāda neparasta trokšņa dēļ nevarēju aizmigt līdz trijiem rītā.
<31.05.1910.>
31 Maija 1910g. Obama - Japana. 
Pieceļoties neredzu ne pēdas no vakarējā lietus, ārā ir sauss. Neilgi pēc tam sākas lietus ar vēju, pastaigāties nevar iet. Visa diena jāpavada mājās. Ļaudis viesnīcā ir nesaticīgi, dalās viens ar otru, viens uzskata sevi par labāku par otru, sevišķi mana kundze neieredz ārstu Bruša kundzi. Īsu laiku dienā spēlējam loto. Vakaru sagaidījuse esmu priecīga. Laiks paliek arvien briesmīgāks, kā izsalcis tīģeris, kas redz savā priekšā upuri un nevar sasniegt. Logi nebij aizslēģēti, 1/2 12-tos naktī vajadzēja piecelties un aiztaisīt cieti, nav paciešami kā viļņi rotādamies metas pāri pār mūri, logu rūtīs nemitoši iekšā. Saimnieks ienāca palīdzēja piestiprināt slēģus, tas maz ko līdzēja. Iemigt nav iespējams, vējš briesmīgs, zeme brīžam kustas, nams ir gatavs peldēt jūrā, ja tāds pat spēriens būtu no otras puses. Kundze pēc katra vēja grūdiena vaid un nedod ar miera."
1846450,"168.
<17.05.1910.>
17-tā Maija 1910g. Ceļā uz Japānas jūru.
Uzmodusies no rīta jūtu, ka jūra ir pavisam klusa palikuse. Galva vēl sāp, jūtu sliktu dūšu. Ēst sāk gribēties. Apģērbjos, nomazgājos svaigā ūdenī, iebaudīju līdz ar citiem brokasti. Lēnām, it lēnām saliku savu bagāžu, pēc ilgāka laika iedrošinājos iziet uz deķi. Laiks tik jauks, jūra klusu kā ezers. Juzdama, ka esmu spējīga uz kājām turēties, ņemos pie sava parastā darba, ar meiteni nodarboties, ko vakar nevarēju darīt. Jūtu, ka man brokasts bij par maz, gribas ēst, galva griežas riņķī, ausīs zvana, likos līdz pusdienai gulēt. Pusdienu iebaudījuse jūtu sevi pilnīgi spirgtu, ar prieku staigāju apkārt. Sāk parādīties kalni, klintes ļoti spicas. Mazas zēģeļu laiviņas lielā daudzumā peld kā balti gulbji. Zivis pa retam redz lecot no ūdeņa  ārā un iekšā. Uz vakaru tuvojamies piestātnei. Paliekam stāvot, piebrauc Japaņu ārsts, apskata visus kuģa ļaudis, un mums pamet tik acis. Tad kuģis sāka griezties līcī iekšā tuvāk pie pilsētas. Kuģis vēl nebija nostājies kā Japāņi ar daudz un dažādām laivām tuvojas, lien kā kaķi pa trepēm uz augšu, metas ar troksni uz kuģa virsu. Kamēr es nogāju viesnīcas Komisionerim parādīt mūsu pakas, tikmēr kuģa virsus bija kā nosēts ar visādiem tirgotājiem. Maza laiviņa mūs pārcēla uz malu, te uztaisījām visas pakas, pārskatījis Tamožas ierēdnis. Piedāvājās rikši, divriteņu ekipāža ar japanieti priekšā. Mēs gājām kājām, it tuvu viesnīcā ""Belvju"", viņa atrodas pakalnā, liekas, diezgan smuka būt, tuš, labi nevaru redzēt. Nolikām bērnus gujēt, es gāju priecīga gultā, un nešūpos mani vairs jūras viļņi."
1846443,"161.
kā agrāki. Viņa skats izliekas, ka gribētu man caur urbties, par ilgu tiek man uzmests. Iet pate uzģērbties otrā istabā, viņš neatvēl man sēdēt. Lai nebūtu iemesls trakot, es nostājos pie skapja un stāvu, viņš staigā uz augšu un leju, paliek manā priekšā stāvot, saka, ka neesot mani veselu nedēļu mocījis, tas ir rokas lauzījis. Nevajaga, paliekat mierīgi, es esmu paklausīga. Kad viņš dziļo elpas vilcienu izlaiž saraustīti, sāku smieties, par to viņš satver rokas, līdz es taisos viņas atsvabināt, viņš ņem žiglu kampienu, pievelk cieši pie sevim klāt un savu galvu noliec man uz kakla kā es to varu manīt. Dzirdot durvis atveramies, viņš atlaiž mani un iet savai pretim, es stāvu kā apstulbuse, it kā man būtu ar viņu kāda slepena mīlestība, no kuras es sargos kā no uguns. Viņai to sacīt nevaru, tas viņas dzīvi darīs rūgtu. 
Tagad, kur esmu redzējuse un piedzīvojuse daudz, saprotu cik laimīgs ir tas, kas nelaižas no savas dzimtās vietas tālāku, cik pareizi ir ""Lanka"" vārdi. Sievietei vienai ir grūti ceļot, daudzi viņu apbēdina. Esmu pateicīga saviem vecākiem par audzināšanu, mans raksturs ir ciets un nelokāms, palieku arvienu pie saviem ieskatiem, lai apkārtējie saka ko sacīdami. Ja nebūtu tas tā, tad sen būtu par smieklu palikuse, tagad smejos par viņiem, līdz šim ir uzvara mana. Grūti ir cīnīties ar lieliem viļņiem, ļoti daudz spēka jāzaudē, ko manāmi jūtu, palieku arvien slābāka miesas spēkos, līdz ar to gars krīt ar uz leju."
1846458,"176.
Labi, ka es tādos brīžos neiekarstu līdz ar viņiem, bet palieku apzinādamās sevi. Ļaudis, kas parāda man lielāku cienīšanu, to viņi dara no līdzcietības un smalkjūtības. Sirds lūst apzinoties, ka esi sakropļots un nožēlojams tārps, kas velcies caur pasauli, pie visa tā esmu ar tukšu galvu, kas vēl grūtāki, starp ļaudīm esmu nederīga.  
Es sapņoju un vēlos reiz savai tautai, kaut mazu niecīgu labumu darīt, gribu savam tautietim sacīt, kas prasās pasaulē, lai iet tāds, kas var augstāki stāvēt sabiedrībā, nekā es to daru. Mana dzīve ir bez vērtes pēc tēva nāves. Daudziem varēšu sacīt: ""Neatstājiet tēva māju, ja lielāka nabadzība nedzen."" Ir grūti pa svešām mājām un pilsētām apkārt klejot. Pēc trijiem gadiem es to atrodu un sajūtu, ko esmu ar aizbraukšanu zaudējuse, neviens skaistums nepārspēj dzimteni. Citi skaistumi ir priekš acīm, dzimtenes priekš dvēseles. 
<05.06.1910.>
5-tā Juni 1910g. Obama - Japana.
Jauka, silta diena, vakarā ir apmācies, pa retam parādās mēness starp mākoņiem. Vakara stundā izgāju ārā, nosēdos uz akmens jūras malā pret kalnu, apbrīnoju cik skaisti viņi ir. Viens kalns paceļas augstāks par otru, sevišķi augsts ir mežainais kalns, gar apakšu stiepjas mājas lielā garumā, saudzētas no  vienas puses kā ar ērgļu spārniem ar kalniem, otrā pusē dziļš ūdens. Jāņu tārpiņi tālumā dod lielu atspīdumu starp kokiem. Augšējā stāvā ieņem istabu kāda bagāta jūras ārstu kundze ""Braše"", viņai ir ļoti liela līdzība ar manu mīļo, bet mirušo Kristīni, sejas krāsa, vaibsti, acis, mute, augums, mati bij Kristīnei tumšāki un"
1846445,"163.
<25.03.1910.>
25-tā Marta 1910g.  Harbine.
Šorīt redzēju savādu sapni. Pie debesīm gaišus burtus B.P.L. Kamēr saucu citus, izzuda viens pēc otra. Otru zīmi otrā pusē Lielu zvaigzni ar gaišiem stariem uz augšu, trešo zīmi pate neredzēju, bij apgaismots skaists kalns, pie kura stāvēja vīrietis un krustojās. Tik skaistu kalnu patiesībā nekad neesmu redzējuse, ka liekas nekad neaizmirsīšu. Ja prastu zīmēt jeb gleznot, tas skats būtu kaut kas sevišķs.
<20.04.1910.>
20-tā Aprili 1910g.  Harbine.
Teātrī tika uzvests ""Šeilok"", galveno lomu spēlēja Ķeizeriskais teātra aktieris Grigorij Grigorjevič Ge. Pārējie ne visai teicami izveda savas lomas. Man ar Baratovu iznāk tīrie joki, viņš cenšas mani piedzirdīt, vai nebūšu pret viņu vaļsirdīgāka. Iemeslu nedodu, bet lakstoties ļauju viņam, man tas izliekas smieklīgi, kad tāds vīrietis var kā mazs zēns jokoties. 
<01.05.1910.>
1-mā Maija 1910g.  Harbine.
Jauks, īsts Maija rīts, visi viņu šeit svin, visi veikali cieti. Pēc pusdienas aizbraucam Vecā- Harbine, tur ir smuks liels dārzs ar daudz laubēm [
lapenēm, apvidvārds
] un katra sevišķā stilā būvēta. Smuki, lieli koki, kuru apģērbs ir it jauns, zaļš. Visu apskatījuse sarunājam braukt uz Pristaņi dārzu. Tas ir liels tīri kā mežs, ļaudis šeit ir ļoti daudz, mūziku noklausījāmies mazu laiciņu. Pārbraukuse mājās esmu ļoti priecīga."
1846440,"158.
<13.01.1910.>
13-tā Janvari 1910g.   Harbine
Sen es gaidīju šo dienu, lai vakarā aizietu pie Baratoviem uz šūpuļa svētkiem. Kad pienāca laiks iet, visa patikšana nu bij pārgājuse, jūtu lielu nogurumu, trokšņoju ar bērniem, lai paliktu siltāk. 
Apsveikuse abus šūpuļa bērnus, izlasīju pienākušās vēstules. Pienāk pats Baratovs man it tuvu klāt, skatās uz mani un saka, ka esot vājāka palikusi. Pie vakariņām ņemas mani piedzirdēt, es nevaru viņa uzbāzībai pretī turēties, jātukšo viena glāze pēc otras. Es dabūju ilgi nogulēt, līdz varēju iet uz mājām. 
<14.01.1910.>
14-tā Janvari 1910g.   Harbine
Nē, par tādu prieku un galvas sāpēm, kuras pārnāca no vakar vakara līdzi, varu pateikties, bet nevēlēt citu reizi. Unn' puika savā vēstulē liek man drusku padomāt, ko man darīt?! Viņam uz priekšu rakstīt jeb ne? Viņš jūt, ka es esmu priekš viņa zuduse, sāpīgi bij viņam saņemt manu ģīmetni, salīdzināt savu tagadējo stāvokli. 
<16.01.1910.>
16-tā Janvari 1910g.   Harbine
Pastaigādamies aizgājām uz stanciju vēstuli iesviest, pienākot noskan otris zvans, izejam uz platformu paskatīt vilciena aiziešanu. Redzu daudz Ķīniešu zaldātus un policistus šurp un turp dodamies, tālāki stāv karogs, eju tuvāki. Ķīniešu zaldāti"
1846415,"133.
Apsolījāmies būt savā starpā mīļi un labi, pasacīju tad uz kurieni braucu un solījos rakstīt. Kad izlaida pa durvīm, piedošanas lūdzošais skats pavada, ko laipni un mīļi pavadu. Sniegs un vētra ir daudz stiprāki. Mājās pasacīju kundzei, ka izlīgu mieru, viņa priecājas un vēl man laimes. 
<20.10.1909.>
20 Oktoberi 1909g.  Irkutska.
Pēdējā diena priekš aizbraukšanas un es neesmu vēl nebūt uz tam gatavojusies. Kundze vienād vien vaid, ko esot tik iedomājusies, lai metot domas pie malas un paliekot tepat. 
Vienīgi Bella stāv klusu, tā zin it visu.
<21.10.1909.>
21 Oktoberi 1909g.  Irkutska.
Agri no rīta liku ienest kurvi un sāku pakāt, kundze lūdz lai aizeju pie acu ārsta ar lielo zēnu, es ar savu krāmēšanos nokavēju diezgan vēlu, viņai liekoties, ka es tik jokus vien taisu, lūdz vairākkārt mani palikt atpakaļ. Ja gribot savu līgavaini redzēt, lai braucot uz mēnesi, divu un tad atpakaļ pie viņiem. Ar visu neesmu uz mieru, paliek ka braucu un šodien. Ap trijiem esmu gatava, gāju noīrēt fūrmani priekš vilciena. Iegāju pie Ickovič, tie iedeva meitas adresi un vēstuli. Pārnākuse mājās atradu Jon Grigor. Goldberg, viņš brīnās par manu braukšanu."
1846401,"119.
<09.08.1909.>
9/VIII. 1909g.  Irkutska.
Šodien pēcpusdienas piebrauc Iļja ar laivu, mani atlaida pabraukāties, pirmo reizi mazā laiviņā uz Angāras, patīkama sēdēšana, kad straume dzen spēcīgi uz leju. Gribējās pamēģināt airēt, piestājām pie saliņas, pārmainījām vietas, atstūma no malas, sāku rīkoties ar airiem, pēc trīs gadu nebraukšanas neiet vis no sākuma teicami, tiku izzobota par neveiklu strādāšanu. Pēc dažām minūtēm iet diezgan labi, ilgāki kā pusstundu nevarēju vis strādāt, veselu stundu pavadīju uz ūdeņa. Vakarā viņš atnāca, tad pavadīju laiku gar upes malu pastaigājoties. 
<16.08.1909.>
19 - 16/VIII. - 09g.  Irkutska.
Norunāts bij ar Iļju satikties vakzālē, braukt uz Inokentinsku. Jauks rīts, lielais zēns nāk pavadīt līdz piestātnei. Esam tik līdz stūrim nogājuši, redzu pie ūdens pumpas Sokolu stāvot, pēc maza brītiņa manu, ka seko un uznāk ar uz kuģa. Nosēdos tā, lai nevarētu man blakām ieņemt vietu, kuģītis pārved mūs otrā pusē, viņš nāk man līdz, nepalīdz nekāda atraidīšana, ar varu grib, lai ņemu līdz savas paziņas, no kam gaiši atraidīju sacīdama, ka tur nav viņam vieta. Tā viņš nāca līdz pat vakzālei, garām Iļjas logiem, par velti es gaidīju uz viņu, bij laikam redzējis mani ar viņu ejam, jo tas ir viņu iemītnieks. 
Pie Rozenbaumiem nonākuse atrodu durvis cieti, eju pie loga, lai pieklauvētu, dzirdu iekšā"
1846406,"124.
iet logi un glāžu durvis uz ielas, visu maltītes laiku turējos tālu no logiem, gadījumā, lai neredzētu, ka esmu mājās. Pēc vakariņām izsūtu Arinu paskatīt vai ir aizgājis. Viņa ienāk ar jaunām ziņām, esot mani pie galda redzējis un lūdzot vēl reizi iznākt ārā. Dabūdams dzirdēt, ka neiešu, licis sacīt, ka rītu braukšot uz medībām. 
<23.08.1909.>
23/VIII/1909g.   Irkutska. 
Pārnākot no Dievnama, kundze piestāj, lai saku iemeslu, kamdēļ es vācietim atsacījuse? Vai gribot visu mūžu tā dzīvot. Ja cilvēks esot simpātisks, ko vairāk vajagot meklēt, jeb labāki gribot aiziet pie vienkārša krievu zēna, kā p.p. Iļja. Lai nedurtos viņš viņai acīs, saku, ka esmu jau sen saderināta, bet nekam neteicu, nebūtu uz priekšu ar darījuse, ja nebūtu tā iznācis. Paģēr ģīmetni parādīt, parādu viņai savu draugu Šlanku, tad apmierināja un deva man mieru. 
<30.08.1909.>
30/VIII/1909g.   Irkutska. 
Biju pie fotogrāfa, tad pastaigājos ar Iļju pa mežu otrpus upes, cik jauki apskatīt dabu rudenī, kur lapas birst no kokiem, zeme ir klāta ar dzeltenām lapām, ko vējš nežēlodams rauj no kokiem zemē. Mēs uzkāpjam ļoti augstu kalnā, tur nosēdamies atdusēt. Tā pavadījuši dažas stundas devāmies uz mājām, viņš pavadīja mani līdz otrai malai. Es aizgāju pie Ickovičs, padzeram tēju, laiciņu patriecam, uz mājām ejot dēls piedāvājas pavadīt papriekšu uz miglu bildēm. Tur nevarējām tikt, bij ilgi jāgaida, pavizinājāmies pa"
1846410,"128.
<12.10.1909.>
12 Oktoberi 1909g.   Irkutska. 
Parunājos ar vecāku cilvēku, kas dod padomu atstāt un braukt prom, nekā dzīvot tādās nepatikšanās, tas man piedeva jautrāku dūšu. 
Visu dienu kundze nerunā ne vārda, bet vakarā, kad atnāca viesis pie manim, tad atlaida mani no bērniem, ieņēma pate manu vietu. Man viesis paliek ļoti vaļsirdīgs, saka gaiši, ka vēlas mani par dzīves biedreni, lai nebraucu prom. Nē, tas nebūs, ir labāki, kad es braucu, būšu svabada no viņām pusēm, man nevajaga it nekā, es gribu svabada būt, un tagad ir tāds gaiss apkārt, kur to varu ātri zaudēt. 
<13.10.1909.>
13 Oktoberi 1909g.   Irkutska. 
No rīta puses ar Bellu pastaigājoties nolēmām, ka vajag jau šodien atsacīt vietu. Vakarā es kundzei saku, ka mani sauc prom līgavainis, atstāšu viņus, lai meklē citu, ļoti nožēlo, bet kad tas tā esot, tad nevarot aizturēt. Lai paliekot draugi, kad un kādā laikā viņas mājas durvis būšot katrā laikā priekš manim atvērtas. Lai paziņojot, kad būšot kāzas. Ko tad ziņošu, kad mani pate piespieda melot, lai nu kā, ar vienu esmu galā, vēl vajaga Iļju, ar mierīgu prātu eju gulēt. 
<17.10.1909.>
17 Oktoberi 1909g.   Irkutska. 
Jauks rīts, saulīte gaiši spīd, es dodos uz stanciju, pāri braucot ar kuģīti nāk prātā,"
1846417,"135.
ir šeit Sibīrijā, pa mežiem esmu klejojuse ļoti tālu un jautri, te paliek tās vietas, kur es pirmo reizi savā dzīvē atradu cilvēku, kurš prata pret manu gribu man pieslieties un pa daļai palika mīļš. 
Ceļā uz Harbini.
Jutos ļoti noguruse, mana vieta ir augšām, kupeju gaiss ir ļoti netīrs, apakšā ir ar mazu bērnu, kad viņi nolikās gulēt, tad kāpu es augšā, biju cieti aizmiguse, te dzirdu, ka runā ļoti skaļi, mēs atrodamies pie Baikāla ezera, pie debess atspīd pilns mēness, kas dara skatu ļoti burvīgu, nāk viens tunelis pēc otra, ezers ir rāms, viļņi lēni kustas, kalni un klintis ir tik apbrīnojami, ka tos nespēju aprakstīt. Vietām iet vilciens starp augstām klintīm, kur milzīgas akmens kaudzes katru acumirkli gatavas velties uz leju un sadauzīs visu sīkos gabalos, bet stāv savās vietās jau vairāk gadus, vietām gar pašu ūdens malu it kā ūdens gar vagona riteņiem atsistos. Pa labi redzu spicu augstu kalnu, virsotnē rēgojas sniegs, it kā sidraba sega. No otras puses liekas, ka tas pats kalns peld pār ūdeni. Saskaitīju 20-mit tuneļus. Caur šo vietu braukt vasaru un dienā vajag būt ļoti skaisti, viss tas ir tik jauki, bet nogurums ņem virsroku un es esmu spiesta atstāt skatu baudu un dot miesai atdusu. 
<22.10.1909.>
22 Oktoberi 1909g.  Ceļā uz Harbinu. 
Atmodos agri rītā ap pieciem un mēs vēl arvienu braucam gar Baikāla ezeru, ir gan milzīgs ezers."
1846403,"121.
ziedošām rozēm un vienu pumpuru. Dabūjuse dzirdēt viņa dienas piedzīvojumus, es atkal pastāstījuse savus, gāju ar mierīgu prātu uz mājām, tad gultā. 
 <18.08.1909.>
19 - 18/VIII - 09g.   Irkutska.
Jauks vakars! Agri tiku no bērniem brīva, izgāju pastaigāt gar māju, mēness tik gaišs atspīguļojas ūdenī, dažas laiviņas peld lēni pa ūdeni, noskatos nodomādama, cik patīkami būtu, kad pēc manim piebrauktu laiviņa. Pasēdējuse laiciņu gāju iekšā, sēdos spēlēt, te ienāca istabas meita un saka, ka ārā mani gaidot ar laivu. Žigli biju pa durvīm ārā un upes malā, līdz ar manim Karo sēžas ar laivā pašā galā. Es pie airiem, smejamies par suņa kluso un mierīgo sēdēšanu. Patīkami līgoties mēnesnīcā ar patīkamu cilvēku, aizbraucam diezgan tālu, atpakaļ nes straume, varu airus nolikt. Pie malas pienākušiem istabas meita lūdz viņas pavizināt, bet ""Karo"" nevar dabūt ārā. Izkāpju no laivas, suns man pakaļ, iesteidzos ātri atpakaļ, cik vien ātri var no malas nost, nabadziņš, peld pakaļ, skrien gar krasta malu cik var, metas vēlreiz ūdenī, lai panāktu. Man ļoti žēl, laivu noturēt un pielaist klāt nevar, sunim ielecot, laiva gāzīsies apkārt ar visiem iekšā sēdētājiem. Redzēdams, ka nevar panākt sagaidīja tanī vietā, kur piebraucam. Vēl malā patriekuši gāju iekšā gulēt."
1846414,"132.
Kamdēļ mēs nevarot satikt savā starpā, esot tik divi saviem vecākiem, citi mantu dalīdami šķeltos, mums tās neesot, abi ar vienādām svētībām tikuši no mājas izvadīti.  Kamdēļ tu aizskar un izsaki tādus vārdus, kas priekš manim iet pāri pār visu? Manī ceļas jautājums, par ko man jādzird tas? Vai par to, ka dzīvoju tā, ka nevienam nevajaga sarkt, bet lepoties par manu dzīvi. 
Viņš nevarot ciest, ja kāds gribot pār viņu valdīt. Es par citu nevaldu un sevi zem cita neloku. Viņš esot to dusmās izsacījis, iznācis pašam negribot, zinot tak cik ātri esot, sen esot jau ņēmis savus vārdus atpakaļ un sniedzis uz izlīgšanu mieru, bet es nepieņemot. 
Es negribu ar šodien izlīgt, ja drīz pēc tam atkal, ja ne to pašu, tad citu aizskārumu dzirdēt. Es zinu dikti labi, ka tos vārdus izgrūdi, lai mani sadusmotu, redzēji pats cik vienaldzīgi izturējos, lai iekšā darījās vai kas, es māku sevi savaldīt, sveši ļaudis mani ir izmācījuši, to padomu dodu tev, savaldīt savas dusmas un viņas neizgāzt vārdos, kas citam kā naža dūriens. Viņš nevarot savaldīties, neprotot. 
To vajaga! Tad esmu uz mieru aizmirst un piedot, ja gribi censties sevi savaldīt un tamlīdzīgus vārdus nekad pār savām lūpām nelaist. Apsolās no visas sirds to darīt. 
Sniedz roku uz izlīgšanu, savu skūpstu kā pašu zēģeli uzspieda uz manām lūpām."
1846405,"123.
Lai apsolot būt viņa un sakot pareizo iemeslu, pēc divi mēnešiem vajagot tikt kāzām svinētām. Kā tikt no viņa vaļā? Vai varu dot cerību, kad Iļja man priekš acīm stāv, kā biedēklis. Tas sātans mani spīdzina, lai saku atsacīšanas iemeslu, beidzot saku, ka vārdu esmu devusi un klusi saderinājusies. Lai aizrakstot atsacīšanos, kad pateicu, ka ir šeit un bieži atnāk, grib vēl izzināt, kas un kur ir, lai atvēlot viņam, viņš dabūšot ātri no ceļa prom, bet man vajagot būt viņa, lai maksājot ko! Viņš mani tur savās ķepās kā lācis, ar mokām atsvabinājos, ne tas maksās, ne ar būšu Jūsu. 
Brīžam vienai esot izliekas labāki būt savam kungam, nekā tik ilgi vēl gaidīt uz Iļju. Nē, vārdu ko esmu devuse, gribu turēt, lai būtu kā būdams. 
Tas sātans būs medībās un pēc divi nedēļām būs atpakaļ un prasīs gala vārdu. Iemiegu ar grūtām mokām. 
<21.08.1908.>
21/VIII.1909g.
No rīta uzmodos ar pilnīgi mierīgiem nerviem, atliek tik vēl vienu reizi pēc dažām dienām satikt un galīgi atsacīt. Mierīgi pagāja diena, vakarā ienāk Arina un saka, ka mani vājprātis gaida izejam. Jūtu, ka sarkstu un bālu, savādas bailes pārņem to cilvēku tikties, sirds uztraukti pukst. Lieku sacīt, ka neesmu mājās, ko viņa ar izpilda. Jūtu, ka par maz gaisa istabā, bet iziet bīstos, varbūt, ka gaida tomēr ārā. Tieku pēc pusstundas saukta pie vakariņas, kuras ir klātas uz verandu, no turienes"
1846402,"120.
stipru vīriešu sarunu, klausos uzmanīgi, vai nav brāļa balss, ja būs iekšā neiešu, bet atpakaļ. Iznāk vecīte, prasu vai nav Pēteris, nē, tie esot citi, nesen atbraukuši. 
Iepazinos ar trim krietniem jauniešiem, viens par otru labāki un smukāki. 
Pusdienu paēduši sarunājam iet uz ""Zar-daviņu"", runāju ar viņiem, bet sirds uz Iļju, ka visa diena pazuduse, savas dusmas es pārvēršu jokos un smieklos. Viens no viņiem mednieks, stāsta par savām medībām un citu. Kalnā kāpjot esam mēs divi tie pirmie, citi drusku iepakaļ, atrod to brīdi par izdevīgu jautāt vai drīkstot ar mani sarakstīties un kad varot satikt. Ja ir patikšana, lai atnāk pēc deviņiem, tad esmu brīva. Dara man visādas uzmanības, pērk puķes, cienā ar daudz saldumiem, tur pavadījām laiku omulīgi. Pulkstens astoņos es dodos uz māju, viņš mani pavada. Uz kuģi iznāk ilgi gaidīt, sākām triekt par klejojošu dzīvi, par medībām, pastāstu dažus jautrus vasaras piedzīvojumus, īsāki, ka apskaužu viņa brīvo dzīvi. Ja man būtu spēja, es dzīvotu tāpat. Pienākuši malā piedāvā iet konditorejā tasi kafejas dzert. Atsakos vēlā vakara dēļ. Mani pavadot stāsta savu dzīvi un apsola rītu vakaru atnākt. Paēduse vakariņas, sāku matus jau ķemmēt, ienāk istabas meita, pasaka, ka Iļja esot ārā un gaidot uz manim. Izgājuse ārā izlamāju viņu par cūku un vēl divkārtīgu, izjauca visu dienu. Par to pasniedz man puķu pušķi ar divi skaistām"
1846399,"117.
būtu caur viņa galvu gājuse, tad katris uz savām mājām. 
Pēc pāris dienām prasa, lai darot viņam prieku. ""Kādu tad?"" nesaka atkal, līdz beidzot nonācām pie nopietnas sarunas, ja tas tā iet uz priekšu, tad labāki es nesatikšos un centīšos piemirst viņu, bet nekad nebūs tas, ko viņš domā. Viņš domā, ja mīl, tad ar vajag tuvu sietiem būt, kas mīlestības saites vairāk saistot, nē, nekad! Zinādama kā vīrieši nevar bez tam iztikt, lieku priekšā meklēt citu, bet uz manim necerēt. Neesot un nebūšot iet nekad pie atklātām sievietēm, ar manim, bet ne ar citu. Lai maksājot kaut veselību, viņš pēc tam paliek man nepatīkams. 
Tā pagāja vairāk dienas, viņš deva man ""Zvērastu"" uz īstu mīlestību, solījās dot rakstu, ja viņš precētu citu un ne mani, lai nošaujot viņu kā suni, viņa paraksts mani attaisnošot no soda. Nevajaga mēmais papīris ar rakstu, man pietiek zvērasts, viņam solu ar vārdu turēt, bet iekšējā balss saka, ka meloju. Viņš ar savu neticību pret mani noveda tik tālu, ka laidu pār savām lūpām zvērastu, ka viņu mīlu un gaidīšu kamēr tiks svabads. 
Johan Grigorjevičš ir ar kā uzraidīts, runājam un triecam, kur izdevīgs brīdis, skūpsta rokas, kaut ar pirkstu galus. Atstāsta par cilvēka dzīvi un viņas īstenību, pierāda kādas ir sievietes, sevišķi tās, kuras ieņem man līdzīgas vietas. Es nevaru neko pretim runāt, jo zinu to taisnību esam. Sievietes esot liels daudzums, bet tās esot"
1846412,"130.
Saka, ka gribot tik no viņa aizbēgt un nekad vairs nezināšot, kur esot. Viņa apkampieni un skūpsti mani tā apgrūtina, atgādina, ka esot viņam devuse zvērastu, nebūšot nekad citam piederēt kā tik viņa dzīves draudzene būt. Vārdu es turēšu, tanī pašā acu mirklī jūtu, ka nemīlu nebūt, bet vārdu to turēšu jeb kāda cena par to jāmaksā. Noklausījusies viņa runas, domāju sevī gluži otrādi, pēc pāris gadiem es būšu Tev no atmiņas pavisam ārā un to es tik gribu panākt ar savu braukšanu. 
<18.10.1909.>
18 Oktoberi 1909g.   Irkutska. 
Sniegs, kas nakti krita, ir sasalis un saulīte tik jauki smaida. Pēc Dievnama aizgāju pie Rūdolfa atvadīties, kur tikos ar Pēteri, saku, ka braucu prom, uz kurieni, atbildu, uz Vladivostoku. Ar viņu apejos ļoti dzestri, kad palikām brīdi divi vien, prasu vai nevar dot to, kas pienākas, ja esot vajadzīgs, tad rītā varot dot, tagad esot paknapi. Ja kādreiz būšot atpakaļ braukt un viņam būšot vairāk, tad būšot atdot. Nākotnes tikšanos atliksim pie malas, piesolīja atnest man, labāki nenākt pie manim, es pienākšu pati rītu garām iedama. Rozenbauma kundze prasīja, lai rakstu, tieši sacīju, ka to nedarīšu, negribu, ka brālis dabū zināt, kā man iet un kur esmu. Es nebraucu tur, kur sacīju viņam, gribu no atmiņas pavisam izzust. No turienes devos pie Arsona. Tas brīnās par manu braukšanu, iepazinos vēl citus tautiešus, tikko iebraukušus"
1846413,"131.
no turienes vēl pie dažiem, esmu pavisam noguruse, nonākuse pie Ickovič pavadu laiku jautrāki. Pjotr Petrovič (oficier) nebeidz vēl atrunāt nebraukt prom. 
Pie vakariņu galda sitam glāzes uz nākotnes laimi. Uz mājām aizgāju pavadīta no abiem jaunekļiem. 
<19.10.1909.>
19 Oktoberi
Man par laimi ir jauks laiks, lai gan dzestris, bet saulīte spīd. Aizgāju uz pastu, nodarīju tur savas darīšanas, tad iepirkumus, tai starpā laiks sacēlās ļoti dzestris, sāku just stipri aukstumu, steidzos pēc ziemas jakas, kura nodota tīrīšanā. Cik patīkami jutos siltā apģērbā griezdamās atpakaļ uz mājām. Iegāju pie brāļa, triecām un pļāpājām, viņš man stāsta par savām šeftēm, iedod, kas man nākas. Laiks iet, atvados no svainienes pa priekšu, kad gribu no viņa vienaldzīgi atvadīties, viņš skūpsta mani, bet ļoti karsti, tad spiež roku cieši, kad es ar mēmu skatienu viņa rokas spiedienu atbildu, atgriežas nost, piegāja pie galda, nosēdās uz taburetes, aizskauj seju ar rokām un raud. Es lieku savas pakas no jauna nost, svainiene bij nemanot izgājuse no istabas ārā, uzlikuse roku uz pleca prasu, kamdēļ raud? Raud klusi tālāki, nedod nekādu atbildi. Tik rūgti raudošu redzu pie viņa pirmo reizi, saki, par ko tu raudi? Drusku apmierinājās, saka, ka nezinot."
1846418,"130.
tagad nav vairs tik jauki skati un kalni kā iepriekš. Tīrs ūdens, lēni viļņi mētājas gar krasta malu gar kuru braucam garām. Pēdīgi ir tas skats nozudis, nāk stancija, man ienes ūdeni, es dzeru tēju, tad sāk viņi pamosties, vazājas ar savām pakām, ka nav rūmes, kur apgriezties. Palūdzu konduktoram ierādīt man citu vietu, otrā vagonā ir svabadāki. Man pretim sēd jautris oficieris, solās rokā skatīties un stāstīt, ka esot ar visu neapmierināta un pie pašnāvības nekad nedomājot, izzoboju par nepareizo pareģošanu. Verhņeudinsk viņš izkāpa, palika pavisam svabadi līdz pat novakaram. Tad iekāpa dzelzceļa ierēdnis, ļoti simpātisks cilvēks. Līdz Petrovskij zavod mēs spēlējām kārtis, tur es paēdu pusdienas, iekāpa pēc tam vēl viens dzelceļa ierēdnis, drusku vecāks. Viņi savā starpā triec ļoti jautri, noklausīdamās viņu runas es nevaru izprast kādas tautības būtu otrais, nevaru spriest no sejas, pirmais ir krievs, otris par viņiem smejas un zobojas. Nākošā stancijā izgāja pirmais ārā un vecais taisās uz gulēšanu, prasu viņam no kurienes viņs ir, viņš atbild, ka no Tukuma apriņķa.
Prasu, kā viņam patīk Sibīrijā? Nav tas, kas dzimtene, nav tie ļaudis, nav tā draudzīgā sabiedrība, šejieniešiem nav tā sirsnība, kas mūsu tēvijā. Mēs dzīvojam šeit tik tamdēļ, ka esam spiesti, dabūnam lielāku algu un ātrāki varam"
1846409,"127.
<11.10.1909.>
11 Oktoberi 1909g.   Irkutska. 
Sirds krūtīs pukst nemierīgi, kā varēšu ar Iļju sarunāties par prombraukšanu, es nevaru nekādā ziņā palikt vairs šeit. Ja nebūtu viņš, tad pat rītu laistos prom. Ceru, ka smagais akmens novelsies man no sirds, kad būšu ar viņu runājuse. Cik smagi bij, kad vajadzēja griezties atpakaļ nesatikušai viņu, šaujas domas galvā, ka varbūt rotājas ar manim, ja tas tā būtu, tad ļoti labi, neesmu nebūt tik dziļi pie sirds viņu ņēmusi. Ar braukšanu un jautro dzīvi varu it visu aizmirst. Nē! man vajaga viņu īsā laikā dabūt redzēt. Pie Ickovičiem oficieris Pjotr Petrovič norunā vareni nebraukt, varbūt atlikt uz mēneši divi vēlāku. To padomu atstumju, tas neder man. Triecam jautri un dodam viņam krietni virsū, kā krietnam karavīram, nebūt nedomā par to dusmoties, smejas, ka viņi esot tomēr labāki, nekā civilie vīrieši, kas ir labāks? Spožas knopes, poletes jeb zobens pie sāniem, kad paši ved izvirtušu dzīvi un nav vērts, ka valkā mundieri. Ickovičs solījās dot meitas adresi, lai tik braucu droši, viņi būšot mani uzņemt  ar vaļējām rokām, došot padomu ko darīt. 
Uz mājām pavada P.Petrovič, abi triecam par Bellas, te iet mans patronis garām un neliekas, ka būtu ko dzirdējis. Viņš man tā uzbāžas un solās rītu pie manis atnākt mājās, nevaru nekāda ziņā aizliegt."
1846411,"129. 
ka braucu gan pēdējo reizi, nezinu kad es vēl braukšu pa šejieni. Kāpju kalnā, grūti iet kalnā, kājas slīd zem sniega, vasarā tik viegli staigāju šo taku, tagad saku ardievas, jūtas paliek tik smagas. Saceļas sniegs, putens, es esmu diezgan viegli ģērbusies, atpakaļ nevaru griezties, man vajaga šodien atvadīties no Rozenbaumiem, viņi abi noskuma, kad dabūja manu vēsti dzirdēt, raud, ka visi paziņas braucot prom, lūdz, lai cauri braucot paliekot Čitā un uzmeklējot viņas meitas Katu un Klaro, apsolījos. Atvadījusies sirsnīgi griezos atpakaļ uz stanciju, sniegs krīt, vētra ir rimuse, Kā tikties ar Iļju, ieeju garām iedama, māte savādi paskatās uz manim, piesēdusies sāku pasacīt, ka braucu no šejienes prom, nācu paziņot viņas dēlam, lai nāk pēc Balalaikas, kura atrodas pie manim. Viņa piedāvā laipni tēju, no kam atsacījos. viņa par laimi nav mājās, īsā formā visu izdarījuse, aizeju no viņiem. Tikko es visu izdarījuse aizeju no viņiem, tikko esmu pie vārtiem, kā jaunais Iļjuša saka, es jums viņu atradu. Pateicos par uzmanību, tur stāv un runājas, man garām ejot viņš atstāj savu biedri un seko man. Cik neticami man pašai, ka es esmu ielaidusies ar šo cilvēku, mēs ejam un triecam kā laimīgs brūtes pāris. Manī paceļas jautājums vai tiešām es viņu mīlu. Pavadījis līdz kuģītim, solījās vakarā ierasties. Kad ierodas dzīvoklī, nosēdamies kabinetā uz dīvāna, saku savus plānus, viņš glaužas man klāt."
1846404,"122.
 <20.08.1909.>
19 - 20/VIII - 09g. 
Pagājušas vairāk dienas, esmu par jauno paziņu vācieti pilnīgi piemirsuse, šodien ienes Arina man vēstuli no viņa, kurā prasa, lai iznāku ārā pēc deviņiem. Nolikuse bērnus gulēt, piesēdos pie klavierēm, bet ārā negribas nebūt iet, te ienāk atkal istabas meita un lūdz, lai izejot ārā, mani gaidot. Ceļos, eju ar. Stāv liels kalsnis vīrietis, bez ūsām un īsu pīpi mutē, cepure uz acīm nolaista, platais pelerins uz pleciem. Satiek mani ļoti laipni, atvainojas, ka nav varējis atnākt to vakaru, kad solījies, esot vajadzējis braukt ar Rotmistru uz medībām. 
Tas cilvēks liek no paša sākuma saprast, kas ir viņa plāns, stāsta, ka dāmu sedlus esot nopircis un jājēju ar būšot atradis. Prasu vai nemaldās? Stāsta, ka gribot ierīkoties pie Baikala ezera dzīvot un pavasarī braukt uz Arzemēm. Kamdēļ esot citāda nekā svētdien, jautā man tieši: ""Vai gribot viņa mūža biedrene būt?"" ""Nē!"" kamdēļ? vai esot saderināta, vai mīlot citu jeb esot līggavanis? Te meloju un saku ar ne. Kas esot iemesls atsacīšanai.  ""Tamdēļ, ka nemīlu viņa"". Tas nevarot būt, es būšot viņu vēlāki ļoti nožēlot, jo kādu partiju vēl gaidot. Gribu piecelties un iet, saku, mūsu ceļi šķiras, labāki ejam katris savu ceļu. Lūdz vēl palikt drusku, kaut ar nicinot viņu, būšot sapakot savas lietas un aizbraukt prom, lai nebūtu ar manim nekad jātiekas. Lai nepūlas to darīt, es nekad neiešu tur, kur varētu viņu satikt. Satver sparīgi abas rokas, spiež un prasa, lai saku, ka tas nav man pēdējais vārds un nopietnība."
1846416,"134.
lūdz, lai atliekot uz vienu dienu vēlāku un dāvājot vienu vakaru viņam. Visi aicina viņu šur un tur, bet viņš neiet, saka, ka esot jābūt vienā vietā noteiktā laikā. Bella grib mani vareni pavadīt, bet redzēdams, ka es nevēlos, ka nāk mani izvadīt, jo tur viņai būs jātiekas ar savu bijušo līgavaini. Atvadoties no bērniem Moņa pieslienas un rokām ieķeras manī un rūgti raud. Griņa, kas tik nerātnis, nevar atrauties, metas vairākas reizes ap kaklu. Man viņi ir žēl, es nedomāju, ka būs tik cieši pieslējušies pie manim. No visiem atvados mīļi, visi, cits caur citu sauc neaizmirstat, rakstat, tās skaņas mani pavadīja līdz vārtiem. Jon. Grigor. sāk ceļā pārmest, ka neesot viņam uzticējuse agrāki, ka gribot prom braukt tik ātri, esot visu laiku tik labi satikuši, par visām lietām spriedelējuši un galīgi tā darījuse, tas neesot piedodami. Vēlot man visu to labāko, daudz jautrāku dzīvi nekā šeit, skūpsta pēc paraduma visu laiku rokas un pēc atvadīšanās uz pieri, jo nevarēju izvairīties. Lūdz lai atminot viņu ar kādu reizi, jo nekad neesot vienaldzīgi uz manim varējis skatīties, bet ar savādām jūtām, kas tagad esot par vēlu izsacīt. Jā, daudz par vēlu un velti, bet tie vārdi nesasniedz viņu vairs, jo esam jau viens no otra. 
Stancijā pienākuse atradu Ickov kundzi ar Oficieri Pjotr Petrovič, viņi iekārtoja mani vāģī, tad aizbrauca prom. Braucot garām tām vietām un mežiem atminu gaiši kā pirmie meži"
1846407,"125.
lielo ielu, tad uz mājām, runājam par Harbini un prombraukšanu. Man tik patīkami un jautri ap dūšu, kad iedomājos, ka varbūt atstāšu šejieni. 
<13.09.1909.>
13/IX/1909g.   Irkutska. 
Jauks rīts, saulīte tik gaiši spīd, es dodos uz pasti, iepriekš pastaigājos upes malā un gaidu varbūt, ka Iļja ierasies, zem kājām ir baltas slapjas smiltis, ūdens ir redzams, eju un sapņoju, ka esmu pie Baltijas jūras, tūliņ redzēšu baltus viļņus putojam. Te paceļu acis uz augšu, izgaisis viss dzimtenes sapnis, stāvu Sibīrijas straujākās Angāras upes malā, un skatos tālē tur, tur aiz zilajām debesīm sūtu savas nopūtas. 
<26.09.1909.>
26/IX/1909g.   Irkutska. 
Kā ar viņi negribēja laist mani ar Bellu pie zobu ārsta kopā, šodien mums izdevās tak iziet, bet ārsts dēļ svētku dienas nepieņēma mūs. Ejam un spriežam ko darīt, gribas viņai vareni iet pie kāršu licējas, noejam vienā vietā, tā ir izbraukuse no tā dzīvokļa, ejam tērzēdamas, te uzduramies uz logā ieliktu reklāmu ""Hiromant"". Cena ir viens rubulis, man par laimi ir tik daudz līdzi, ka abām pietiek. Viņa ieiet otrā istabā ar viņu, sēdu un smejos, jo skaņas dzirdamas. 
Pienāca mana reize, skatās rokā, saskaitījis burtus pēc vārda un mātes vārda saka, ka mana planeta esot ""Venera"", raksturu atstāstīja pareizi, man būšot darīšanas ar visu augstākiem aristokrātiem, kad būšot precējusies, būšot savi bērni, bet audzēkņi ar būšot, es nebūšot nekad vīram padevīga"
1846408,"126.
un viņš būšot ļoti greizsirdīgs, pēc triju jeb piecu gadu kopdzīves, es būšot atstāt vīru un aizbraukšot prom un tad atkal atpakaļ. Būšot viena slepena mīlestība, no mājām man nekā neesot, bet dzīvē būšot tik daudz, ka varēšot un būšot palīdzēt nabadzīgiem. Pēc 40-mit dzīves gadu būšot priekšstāve kādā bērnu iestādē. 
Liku viņam par Iļju sacīt, viņa augumu un raksturu aprakstīja smalki. 
Steidzoties uz mājām smejam un jokojam, ka gailis nedzied pakaļ, ko izdarījām. 
<27.09.1909.>
27 Septemberi 1909g.   Irkutska. 
Sniegs krīt, es eju uz Dievnamu īsā jakā un rudens cepurē, aizejot nekas, bet atpakaļ griežoties ap trijiem laiks saceļas briesmīgs, mājās palikt man nepatīk, uzģērbjos silti un eju apkakli uz augšu sacēluse, sniegs dziļš zem kājām, eju tik taisni gar upes malu, kā no mājām, neviena cilvēka es nesatieku un neredzu, domas nav nevienas. Tās laikam izbijās auksto vēju un sniega pīckas, kuras mitras vējš sit taisni pierei klāt un ar piesaldē. Tā savas izklaidētās domās gāju tik tālu, kamēr neiekūlos līdz ceļiem dziļā sniegā. Paliku stāvot brīdi, apgāju apkārt un nonācu pie piestātnes, kur vajaga pāri uz otru pusi braukt. Apskatos, tumši virbuļi pa upi iet, pāri nebūt nevar redzēt. Nē, pāri nebraucu, ja ir, lai gaida, ko neceru, jo tādā laikā neviens neies pat tik tālu ne kā es. Aizbraucu pie Arsona, tur jautri pavadījām laiku."
1846400,"118.
apnikušas, pat riebīgas. Ja visas sievietes tādas kā es, tad varētu viņas sasniegt caur mīlestību, gudrību, jeb asprātību, bet nekādā ziņā caur dažiem grašiem. Par viņa daudzajiem nostāstiem paliek man tādas dusmas. Reiz iedrošinājās sacīt: ""labprāt pār jums valdītu un sauktu par savu"" knapi savaldījos, lai neiespļautu tieši acīs. Tuvojās diena, kur griezīsimies atpakaļ uz pilsētu. Iļja paliek dienu no dienas skumīgāks, ne mani joki, ne smiekli nejautrina kā agrāk. Uz katru jautājumu atbild: ""nevaru iedomāties viens palikt."" Viss būšot tukšs, es būšot pilsētā, kur bieži atnākšot. Pēdējo vakaru gājām tvert rokās tos, kuri mums seko, tad pārliecinājos, ka nevis māju ļaudis vien, bet sveši un pa diviem mums seko. 
Pienāca beidzamā diena, viss bija sapakots, gaidījām uz zirgiem, abas ar Ļubov Osipovnu gājām no saimnieces atvadīties. Iļja stāv aiz tonbankas pieslējies pie sienas, izliekas it mierīgs, es atvados vienaldzīgi un priecīgi. Tikko mēs pa durvīm ārā, seko mums. Tad gāju ar viņu pēdējo reizi parkā, katrai vietiņai saku ardievas, pašā parka galā nosēdāmies, viņš apkampj mani, pieslienas un raud. Ar man iezogas asaras to redzot, saucieni mani uzmodināja, pēdējais skūpsts zem čeromuhas, kur pirmo reizi mācīja uz balalaiku. Tad katris uz pusi. Gāju pa priekšu uz piestātni, viņš parādās bodes durvīs, pavada ar acīm. 
Tā nobeidzās mana dzīve Glaskovā."
1846380,"98.
<08.06.1908.>
8 Juni 1908g.
Kad istabas meita mani uzmodināja, beidzu savas pakas sasprādzēt. Pie tējas galda prasu Aleksei Mihailovič, vai nevaru savu kurvi atstāt pie viņiem, līdz atrodu citur vietu. Nevarot zināt  vai Annuška būšot uz mieru citu lietas sargāt. Redzēdama izrunas, pasaku, ka jau rītu viņus atsvabināšu. Zirgs ir iejūgts, atvados un braucu uz pilsētu ap desmitiem no rīta. Saule jauki spīd, zaļas pļavas un meži tik patīkamu skatu dod, rati ripo pa pakalniem un lejām uz priekšu. Baltais sunītis borzīgs mani pavada gandrīz divi verstes, it kā pateikdamies par laipno apiešanos. Otro reizi svētdienā iebraucu Irkutskā. Uz ielas satiku puisi, tas pasaka, ka skuķis ir mājās. Nolikuse savu paku aizeimu, sanāca vēl citi, gāju viņiem līdzi pie citiem tautiešiem, no turienes ceļamies pāri pār upi. Glaskova pie Lorišien laiciņu pabijuši dārzā, iegājām pie nama mātes, tā guļ uz gultas un priecājas par savu jauno dēlu. Vēlāk aizgājām no mežu, paēdam, saplūcam puķes, tad braucam uz mājām. Pirmo reizi pēc ilgāka laika guļu pie tautiešiem. 
<09.06.1908.>
9 Juni 1908g.   Irkutska. 
Palīdzu viņiem pārkrāmēties uz jaunu dzīvokli, kur es ar uzturēšos līdz atradīšu vietu. 
<12.06.1908.>
12 Juni 1908g. 
Varu gan noskatīties tādu ļaužu dzīvi, strīdus, naids, paukošanas, tas ir gan vīrietis, kas mīl spīdzināt mīlošu"
1846396,"114.
tāpat. Pēc dažām dienām, redzēdama, ka viņš domā tādu pat pretmīlestību just no manas puses, izsaku gaišos vārdos : ""Mana mīlestība nav tāda kā Jūsu karsta, jo nejūtu tādu."" ""To esot sagaidījis."" Paliek tik kluss, noliec galvu uz manām rokām un cīnās ar sevi iekšķīgi briesmīgi. Te pamanu asras uz rokas, ko steidzas noslēpt, man paliek žēl, ļoti žēl, bet taisnība bij jāteic. Mierinu cik varu, saku, lai cerē, ka varu tik raksturu iemīlēt, jūtu, ka cienu visu vairāk kā jebkādu citu esmu cienījuse. Viņa nesamaitātais raksturs mani pievelk, es paceļu galvu un skūpstu atkal uz pieres, viņš kā bērns ar pirkstiem pietveras ciešāki, bet nedrīkst man atbildēt. Pulkstens jau pāri par pusnakti, es gribu iet iekšā, bet nelaiž, solās pats līdz rītam staigāt pa lauku, negalvojot, kas būšot. Man žēl viņa, sāku pat nožēlot, ka sacīju taisnību, bet es tak nevarēju citādāki. Negāju ātrāk iekšā, kamēr nedeva vārdu tūliņ ies istabā. Viņš, savukārt, ka dodu cerības uz pretmīlestības iemantošanu. Par zīmi es devu savu pirmo skūpstu labprātīgi manā dzīvē. Tas bij 11.Julija naktī. 
Otro dienu viņa lūdzošais un skumjais skats atkal atstāj savādu iespaidu. 
Vakarā pa parku pastaigājoties nāk klusām mums uz pēdām, lai noklausītos mūsu sarunas, dzirdot krūmos čabēšanu, uzvelku zēveli un meklēju, bet par velti. Kad izejam uz ielas soliņa, dzirdu atkal troksni, man tas piedod vairāk interesi, ceļos klusi augšām, ar sparu taisu vārtiņus augšām, redzu, nolecam no žoga un iebēgam starp kokiem tumsā, notvert nebija iespējams.
Nogaidījis dažas dienas, iesāk atkal runu un jautā, kad es došot atbildi? Tanī brīdī man liekas, ka nav neviens"
1846387,"105.
<10.01.1909.>
10 Janvari 1909 gads.  Irkutskā. 
Mans mēmais draugs, kad ne-arvienu citu es nevaru izrunāties, tad griežos pie tevim, vienīgi tu pazīsti manus noslēpumus. Miesīgi un garīgi novārguse aizgāju uz Dievnamu, tur paliku jau priecīgāka, lai būtu vēl jautrāki, aizgāju pie brāļa uz pusdienu. Ieradās Juzups, viņi divi iet pastaigāt pēc maltītes, mēs divas pie Gabermanes, paņemam viņas sev līdzi. Atpakaļ atnākušas nezinādama, kur mieru atrast, ielikos gultā. Gabermane noliekas blakām, kamēr Ance taisa tējmašīnu, mēs sarunājamies, te pietrūkst man vārdi, domu pavediens notrūkst, sirds sažņaudzas un asaras līst pār acīm it negribot. Pārnāk viņi, tie iemet katris pa šņabim, dzeram visi mierīgi tēju, te it negaidot bez kāda iemesla sāk man pārmest papu, pirmos izteiktos vārdus nesapratu, biju domās iegrimusi, kad izteica: "" salīkušu muguru vecis tur mājas,"" tad sapratu, ka tas uz mani mērķēts. Es nevaru pat kārtīgi tev izstāstīt, asaras līst. Nāk prātā kā un cik priecīga biju, kad redzēju cik mīļi un laipni sagājāmies, parunājām, visu naidu un dusmas izmetu no sirds, cerēdama, ka liktens lika mums abiem tālumā satikties un tur dzīvot draudzīgi kā brālim ar māsu pienākas. Domāju savu garu pie savējiem spirdzināt, tas bij īss prieks, knapi vienu mēnesi. Man pārmet citu klātbūtnē it kā papis strādātu salīcis un dotu man, pats papi lamā, nievā un izsūc cik vien var, man vaino. Viņu sirdot, ka esot prasijuse papim: vai netrūkst"
1846397,"115.
tik piemīlīgs, saku, ka es viņu mīlu, jā! Man liekas, ka mīlu viņu. Viņš ir laimīgs, apskāvis spiež pie savas pukstošās sirds, vēl viņš īsti netic tam, ko viņam sacīju, skatās jautājoši, it kā gribēdams iedziļināties manos visu noslēpumainos kaktos. 
Jā, lai būs, kas būdams, viņu piemirst nevarēšu nekad, tik tamdēļ jau vien ne, ka viņam pirmajam sacīju vārdu, ka mīlu, kas vēl nebij nācis pār manām lūpām un viņam pate skūpstu atvēlēju. 
Paiet pāris nedēlas, es jūtu, ka pie viņa mīlestības vēl pieslienas kaislība, kad mani pieglauž pie sevim. Pārējie jaunieši nebeidz mums pakaļ nākt, pat kokos lien, lai varētu mūs redzēt, tīri kā mēs kādu nedarbu darītu. Viņa māte biedina, lai neejot parkā, kad tumšs. Es pasmejos un daru, kas man patīk. 
Kādā jaukā mēness naktī pieceļas kundze un prasa ""kur revolvers?"" caur muguru prasu: ""vaj jav laužas iekšā"", paskaidro, soļi esot viņus uzmodinājuši, visi trīs esam nakts uzvalkā, iedevuse prasīto ieroci, gāju atpakaļ uzģērbties, viņi ir briesmīgi uztraukti, klausāmies vai nebūs vēl kāds troksnis, parvelti, viss klusu. Ārā mēness atspīd gaiši. Ārā iziet neatļauj, nolemam iet ķēķi skatīt, vīrietis, bet bailīgi tur rokās ieroci, paprasu, lai dod man, ko ar lielu prieku darīja. Gāju priekšgalā, vienā rokā svece, otrā revolvers, viņi atver durvis priekšnamā, tas ir parastā kārtībā, atverot ķēķa durvis, redzu uz beņķa gar sienu guļ izstiepies vīrietis ar basām sakrustotām kājām un rokas zem galvas, uz galda lieli naži, es tuvojos, pakaļējie sauc, lai šauju, piegājuse tuvu"
1846381,"99.
sievieti. Viņa gan padodas un pazemojas priekš viņu, lūdz piedošanu, un par ko!? Viss notiek tamdēļ, ka pārnāca trīs stundas vēlāku mājās no darba bez iepriekšējas paziņošanas, bijuse pie slimnieces aizgājuse. Zināt dabūjis iemeslu, varētu tak piedot, bet ne biedināt tūliņ ar aiziešanu. Sieviete priekš viņa ir tupele, ja patīk, tad uzģērbj, ka ne, tad nosviež kā nevajadzīgu lietu prom. Vīrietis, no kādas rases viņš to sevi izdodas, no sarkanajiem vajaga skatīties citādi, viņi tad zinoties priekš brīvības un vienādām tiesībām. Tādi skati kopdzīvu sliktajā pusē dara man sliktu iespaidu. 
<13.06.1908.>
13 Juni  Irkutska.
Viņš aiziet noglabādams savas lietas, lai domā skuķis, ka ir aizgājis un izmistas. Viņa pārnākdama prasa gan pēc viņa, pasaku kā man lika. Ar lielāko prieku redzu, ka viņa neizmistas vis kā cita to būtu darījuse. Paliek nopietna un mierīga. Man tas pierāda, ka tad, kad viņi pareizi šķirsies, nepazudīs, bet nāks pie cita iespaida un uzskata. Galīgi pārnāk mājās, sākas runas, te uzreiz ņem citu virzienu, laikam nepatika, ka redzēja sevi ne kā varoni, kuras pie citiem līdzekļiem, stāstīdams par sev dzīvību ņemšanu, kad viņš viņas mācīdams tik tālu noticis. Tas bij viņai par daudz rūgti dzirdēt, sāk raudāt un zvēr pie svētajiem un budina mani no mīlestības tīkliem, nekad tam labas sekas neesot, bet acumirklīgs apmulsums. Viņu dzīvē nekā laba neparedzu un es nesu nepatikšanas."
1846382,"100.
<19.08.1908.>
19 augusta 1908 g.
Slikti nu gan ir, kad nolaižas un netur pats sev dotu vārdu. Divi mēneši ir pagājuši no tā laika, kur neesmu uzticamo draugu rokās ņēmuse, daudz interesanta esmu jau piedzīvojuse, bet ar aizmirsuse, bet to gan ne, ka skuķis (Elvira Gaberman) domāja izbiedēt sacīdama, ka viņai esot jautāts: ""Vai nepazīstot kādu Butteniek? Agrāk esot dzīvojuse uz Laninskajas, tagad vairs ne, viņa sarakstoties ar kādu no Rīgas piles."" ( Es tur laiku uzturējos pie Rozenbaumiem Unokentivska) šī esot nobijusies un sacījuse, ka nepazīstot. Nav ko uztraukties, iekšējā balss saka, ka viņa izdomā pate, pasacīju, ka apjautāšos pate pie lielākiem policijas ierēdņiem, kurus personīgi pazīstu, kas viņiem pret manu sarakstīšanos? Tas viņai atradās kas negaidīts. Kamdēļ šādi meli, es tomēr nevaru izprast. Saprotams tas, ka grib, lai es pārtrauktu sarakstīšanos ar Unni, vai viņa domā glābt viņu no manas atriebības un nagiem? Tās ir veltas pūles. No manim viņam rakstīt, viņš par to pasmejas un nekad tam neklausīs. Saprotu, ka no viņa puses nebūs beigšana, mani sabiedēt nav tik ātri, nav ko bīties, varu iet caur zaļu zemi, nekas nestāv priekšā. Domādami glābt, tie iegrūž dziļāki. Viņu es turu par vainīgiem, kas lika jeb spieda manim tā rakstīt, ko citādi nekad nebūtu darījuse, izlaist no rokas?! To gan ne, ja esi manā varā, tad ar paliec, lai gan tālu, ļoti patīkami ir apzināties, ka kāds mīlē, kaut pats nekādu nesajūti. Adamovič kunga vairākkārtīgi jautājumi, lai dodu cerību man apnika baismīgi, muļķot es pati negribu, tas nav labi."
1846385,"103.
apgrūtināt. Vai liktens ir ar manim tik skaudīgs, vienu draugu paņēma, vesels gads kā nezinu no viņa nekā un otru atrauj ar nežēlīgu roku. Tikties un būt viņu tuvumā es nevaru, nav man iespējas to izdarīt. Es nezaudēju cerību ar abiem viņiem tikties, lai aiziet gadi, mainīsies dzīve, bet redzēt gribu viņus personīgi. 
Patīkami būtu zināt, kad brālis iebrauks un kā ierīkosies. Savādāki skan no Elvīnes, ka otro reizi saka, lai telegrafēju brālim nebraukt šurp. 
<20.11.1908.>
20 Novemberi 1908g. Irkutska.
Cik jauki un patīkami mēnesis spīd, tik pretīgi un briesmīgi ziemelis arī gaudo, šņāc un sniegu virpuļu virpuļos dzen. Tā ir ar cilvēku, te priecājies, te nemanot negaiss savilcies un gaudo pār galvu briesmīgā mērā. Es nevaru un nevaru iekalt sev galvā, ka Unnis ir notiesāts uz 15-tiem gadiem pie spaidu darbiem. Pēc iespējas gribu censties viņam kā izpalīdzēt, tas prieks būtu neaprakstāms redzot un apzinoties viņu brīvu esam un otru no sirds sāpēm. Esmu iebaudījuse reibinošo dzērienu vairāk nekā parasts, bet sekas nekādas, domas ir un paliek skaidras un tās pašas, kas pēc vēstuļu izlasīšanas. Apkārtējie pie galda prasa pēc iemesla, kamdēļ esot tik bāla pret visu jautrību, ko parādu."
1846388,"106.
naudas, kad man ejot labi, tad ar papim vajagot iet labi"". Pēdējie teicieni ir līdzīgi, ko esmu viņam rakstījusi, bet pirmie ne. Viņš lepni grib līgumu taisīt ar manim, lai atsūtot to vēstuli, kur esot tas rakstīts. Priekš kam līgt, kad to ar tā atsūtīs. Strīdu neiesāku, paliku klusa, gāju drīz uz mājām. Mājnieki ieraudzījuši mani noskumušu, kundze un citi saka kā viens vīrs: ""ja kāds būtu jūs apvainojis, tad šeit ir drošs aizstāvis, uz kuru varat palaisties"". Skolotājs saka: ""kas lai iedrošinātos apvainot tādu skuķi."" Pateicos par laipnību visiem un apmierinājos tomēr tik tad, kas pasacīju ar ko nonācu pie nepatikšanas. Ja vēlreizi es sanākšu ar viņu vairāk vārda strīdu, ne-iešu pie viņa nekad vairāk, vienā pilsētā varēsim dzīvot kā sveši. 
<08.02.1909g.>
8 Februari 1909g. Irkutska.
Vēlēšanās, atkal vēlēšanās! Tā neatstāj mani ne par ko, ko darīt, kā iesākt. Cik smagi, kad pieeju pie klavierēm, tur iekšā ir daudz, bet ārā kā dabūsim, saka, ka es varot katru dienu divi stundas spēlēt. Sirds krūtīs sažņaudzas, viegli ir citam sacīt, ne darīt, nevienu vakaru neesmu izlietojuse nevajadzīgi, kaut beigtos reiz vajadzības. Nāk prātā tāds plāns, šoziem strādāt krietni un nākošo izlietot sev par labu. Ar tādām domām esmu ar mieru palikt šeit un dzīvot uz priekšu. Ak! kaut pienāktu tas laiks, kad varētu tas izpildīties, tad manam priekam nebūtu gala, būtu vēl otris kluss draugs, ar ko varētu sarunāties kā ar šito."
1846395,"113.
Ar to sievieti savienojoties baudīšot īstu prieku, pats esot ļoti kaislis. Redzot, ka esot briesmīgi vīlies, nevarējis izšķirt dienu no naktis. Tagad esot pārliecināts par manu aukstasinību. Attēlo kā vienīgi viņš varot mani laimīgu darīt, jo būšot sasildīt manas aukstās asinis, es būšot ar ilgošanos gaidīt, kad tuvošoties. Ja dabūšot vīru ne tik strauju, tas būšot mani izmainīt un es nekad nebaudīšot dzīves saldumus. Kā mazam bērnam attēlo, lai piekristu viņa domām un apsolītu kaut cerību. Tas viss mani nebūt neiekarsē, jo iet garām gar manām ausīm. Galīgi saka, ka man neesot cilvēka asinis, bet riebīga auksta ""Nagu"" asinis. Gaidot mani nobraucam Harbinē, kur durvis priekš manim katrā laikā vaļā. 
Vispārīga dzīve vasarā Glaskovā. 
1909.g. 
Turpinu no pirmā Junija. 
Parkā ir šūpulis, ko katru vakaru izlietoju. No sākuma ar Arinu, līdz apradu un varēju viena šūpoties. Iļja ne vakara nepalaiž garām, kur neizmantotu šūpoties, pēc viena tāda vakara šūpošanās paliek skumīgs, dzied sēras dziesmas, galvu iedrošinājies jau nolaist uz mana pleca, gribot un esot man kas teicams, bet nevarot dabūt pār lūpām. Beidzot pienāca vakars, kur izsacīja ļoti bailīgi, ka mīlot mani. Tad es viņu noskūpstīju uz pieres, viņš nodrebēja, pieceļas un maigi skūpsta mani"
1846386,"104.
<25.11.1908.>
25 Novemberi 1908g.  Irkutska.
Cilvēks nevar pastāvīgi būt noskumis jeb priecīgs, vajaga būt vienam, kā otram. Jautri pavadīju savu vārda dienu, patīkamāki nekā to biju domājuse. Dāvanas mani ļoti pārsteidza. Bērni guļ gan slimi, tas netraucē mums visiem priecāties. Ko dara gan tas nabadziņš? Viņam nevar būt tik jautri ap dūšu kā man. Sapnī, baltu nokritušo puķi nezināma roka noplūca un pielika pie nesmukām puķēm, pēc maza laiciņa izauga drusku zemāka uz to pašu kātiņu jauna svaiga, žirgta puķīte par kuru es tā brīnījos un priecājos. 
<31.12.1908.>
31 Decemberi 1908g. 
Šovakar biju pie svētā vakariņa, lai jauno gadu sagaidītu ar brāli un svainieni kopā. It omulīgi pagāja mums laiks, ap vieniem viņi aizgāja uz mājām, es sagaidīju savus kungus, tie personīgi vēlējam laimes, viņš izsaka siltus un lepnus vārdus mani uzteikdams kā priekšzīmīgu sievieti un audzinātāju."
1846389,"107.
<08.03.1909.>
8 Marta 1909g.  Irkutska. 
Mans mīļais mēmais draugs, tu vari manas domas uzņemt kādas viņas ir. Ko darīt? braukt jeb ne!?....  ak! kaut varētu ieskatīties nākotnē, tad zinātu, kur labāki, vai te jeb citur. Man jāpiekrīt Rozenbaumam, ka vienādi braukādama nekad neiekrāšu, manas jūtas un sirds apziņa skubina uz braukšanu, pa brīžam uznāk šaubas vai tik būtu labi? - slikti tagad neiet. Notiks tā, kā tam vajaga notikt, un tas būs uz labu. 
<29.03.1909.>
29 Marta 1909g.  Irkutska.
Gribu izkratīt visu un arvien bēdīgu, nav nekādi prieki, ko varētu tev līdzdalīt, tu vienīgi esi, kam neapnīk, kad visu uztic. Priecīgi aizgāju uz Dievnamu, es nevaru domāt, asaras plūst pār vaigiem, viņa vārdi ņem man spēku un asaras, par ko? par ko tad īsti? Laikam gan par to, ka dzīvoju par godīgu un ne tā, lai manējiem vajadzētu sarkt un kaunēties. Brāļa mutē es dzirdu lāstu, ko esot atveduse līdz uz Irkutsku, uz manu apziņu nekas ļauns neliekas un ceru ar tālāki dzīvot tikpat tīri. Vai tie ir pārmetumi par manu slimo kāju, kas man vēl tagad jādzird. 
Cik zinu tas ir, kad redz, ka var priekš sevim labumu smelt, tad ir viss labi, kad sāk just beigas, tad ir gatavs vai nezin ko izdarīt, lai savu izvestu galā. Nē! nekad nav mūsu raksturi sagājuši, esmu visādi izmēģinājuse, lai būtu sirsnīgi, bet velti, tagad beigšu ar viņu satiksmi, labāki kad mēs viens otru aizmirstam pavisam. Es neizprotu, kamdēļ vecīši liek viņam sveicināt lepno meitu, vai tad"
1846392,"110.
ēst, es paņemu viņa roku, tā ir auksta kā ledus, lejā ejot, pie trepēm, kad nejauši pieduros pie rokas, saraujas kā elektrizēts. 
Esot beidzamā reize, kur pa šīm trepēm kāpjot, nebūšot vairs nākt. 
Es iegāju savā istabā, viņš vakariņas ēst, pēc tam ienāk manā istabā un saka, es esot sacījuse, ka esmu grāmata, ko vajagot mācēt lasīt, un viņš nevarot vairs cerēt pat atvērt. 
Ja tā es esmu, atvērt gan laikam neviens neatvērs, jo lapas ir salipušas kopā, nav neviens pats interesējies ieskatīties, kur vēl lasīt. Patiesi, kas virsu redz un pēc tā spriež; solījās otrā rītā aiziet agri prom, kamēr es vēl guļu. Par brīnumu palika šorīt ļoti ilgi, gandrīz līdz pusdienai, uz prom iešanu ienāk vairāk reizes pie manis. Nebūšot vairāk nākt, esot vakar ļoti apvainojuse un ievainojuse, ja būtot bijis nazis klāt, mani nodūris. Esmu pārliecināta, ka svētdien atnāksiet apsveikt mani uz svētkiem. 
Ja būšot pelnījuse, tad gan. 
Tā tad esat mans ienaidnieks palicis? 
Dusmoties nevarot uz manim, bet labs prāts neesot. Aiziet, pie loga paliek stāvot, pie maniem logiem atkal paliek stāvot, solās rītu atnākt, bet tad augšā uz balkonu. Nevaru iedomāties, kas viņam galvā? Lai nāk, runāties es varu, tas mani sliktāku nepadarīs. Dabūnu pazīties ar tām cilvēku pusēm, ar kurām nebiju vēl pazīstama. Visu saliekot kopā varu sacīt, ka mana aukstasinība daudzus ved tik tālu, ka tie bēg no manim, lai nevarētu sacīt"
1846390,"viņi manās vēstulēs raksta glaimus. Tam es neticu, visa pasaule var glaimot, bet mans vecais tēvs to nedarīs. Brālis domā ar lāstu mani iebiedēt, lai nebraucu. Nabaga papis, kas viņam nav jādzird no saviem diviem bērniem. 
<25.04.1909.>
25 Aprili 1909g.  Irkutska.
Laiks mainās un cilvēks līdz ar viņu, arvienu mīļais draugs man ir bijis, kas bēdīgs tev ko pastāstīt, galīgi pienācis laiks labu un priecīgu paziņot. Es esmu ļoti apmierināta ar savu dzīvi, jūtos laimīga, kad paklausīju papīti nebraukt tālāku, labāki palikt šeit gadu un tad redz, kā var darīt. Mana istaba ir ērta un jauka, 4-ras mazas gultas gar vienu sienu un skapis, maza zema kumode pie viena loga, pie otra paliels galds priekš dažādām vajadzībām. To starpā liels spogulis pie sienas. Manai gultai blakām mazs galdiņš, kājgalī stūrī balta podu krāsne, kas Sibīrijā ir rets izņēmums, pie tās stāv apaļs galdiņš ar grāmatām, priekš durvīm zaļu plīša priekšakari. Ilgi nav man tik ērta istabiņa bijuse, viņā atdusa ir patīkama, rītu pastāstīšu tālāki, tagad ar labu nakti!
<14.05.1909.>
14 Maija 1909g.  Irkutska. 
Atkal trieciens, kur redzēju un dzirdēju to, ko es nevaru iedomāties sasniegt, krūtīs sirds sēri pukst, asaras acīs nemanot rodas, nav pat ne izredzēts, ka varētu to sasniegt, kā vajaga. Kamdēļ pavisam man vajadzēja uzmosties? Vai nevarēju palikt guļot kā guļu. Katru reizi, kad dzirdu un redzu spēlējam, man ir jācīnās pašai ar sevi. Tie ļaudis, kas svabadi var mācīties, to nedara."
1846394,"112.
Ļoņa atnāca man drīz pakaļ, izrādīja un izsacīja lielu greizsirdību pret Iļju, iedami no parka ārā, saka, ka apskaužot katru koku šeit, tie būšot mani redzēt, dzirdēt manu balsi, bet viņam esot jābrauc prom. Nonācām uz soliņa pretim istabas logiem, jautā:
Vai es negribot īsti un nekad, būt ar viņu?
Nē, nekad!
Vai atvēlot uz atvadīšanos sevi skūpstīt?
Mans skūpsts ir dārgs, kas ņem skūpstu, tas ņems ar mani. 
Izdodas saucieni pēc manim. Alteris atnācis un meklē mani. Atsaucos, piebiedrojas mums, te sāk krietni lietus līt, iznesam divus krēslu uz trepēm, kur lietus troksnis tik dzirdams, bet slapjus nedara. Nosēdamies, Alteris pa labi uz krēsla, Ļoņa pa kreisi uz grīdas, kur ērti ierīkojas tā, ka var galvu pie manim piesliet. Te sāk Alteris gaiši attēlot kā rītu būšot iet pie sievietēm, cik kaislus skūpstus un ""citu"" būšot mainīt un baudīt, iekš tam sastāvot visa cilvēka centība un dzīve, runā par visu ļoti karsti. Te uzreiz ievelk zēveli un skatās uz manim, vai neesmu uztraukta jeb ieviļņota no viņa runas. Es sēžu mierīgi, klusi un vienaldzīgi smejos. Tas, kā liekas, satracina vēl vairāk, ko varu spriest no tam, atmet dusmīgi ar roku un nosauc mani zivasinīgu un iet iekšā gulēt. 
Otris ņemās attēlot īsto dzīvi, ja mani neuzvarēšot, tad ienīdīšot visas sievietes.
Kamdēļ īsti mani izvēlējis?
Esot ļoti apmānoša, mans gājums un auguma stāvs esot tāda izskata, kas liecinot ļoti kaislu sievieti, domājis:"
1846391,"109.
Kuriem apstākļi atļauj - slinko. Nē! nē! es ceru tomēr reiz sasniegt, lai ar kad un kā tas būs iespējams. Cilvēka dzīve ir raiba, ļoti raiba, vakar vakara runā es tev, mans mēmais draugs, gribu ar izsacīt. 
Sēdēju ar jaunekli Ļoņu uz balkona, runa negrib sieties, uz dienā dotiem jautājumiem atbildēt man nav patīkami, nav pavads [iemesls] priekš tam. Divi zēni iztraucēja mūs drusku, pēc viņu aiziešanas sākām runāt par cilvēci visā viņas kailībā. Kamdēļ vīrietis nevar vest tādu pat mierīgu dzīvi kā dažas sievietes? Nē, to viņi nevar, dabas prasījumi to paģēr, to zinot pats pie sevīm, jo no desmit gadiem esot iesācis vētrainu dzīvi vest un bez tam nevarot. 
Tas cilvēks ar kuru es būtu tik tuvu sakarā, liekas, nevarētu nepavisam ieredzēt. 
Nē, gluži otrādi, tas cilvēks paliekot mīļākais, bez viņa esot grūti, pat neiespējami tad dzīvot, tās esot saites, kas vienu pie otra tuvu piesienot. Kas to ābolu neesot provējis, tas nezinot kā smeķējot, bet kas zinot, tam griboties ar apēst, jo esot labākais baudījums dzīvē. 
Ļoti nožēloju, ka visa cilvēka dzīve sastāv tādā ģeķībā. 
Vīrietis nevarot aukstasinīgi par tādām lietām runāt, asinis viņa dzīslās traki riņķojot. 
Ļoti nožēloju, ka nav tik pat aukstasinīgs kā es runāt. 
Nevarot, it sevišķi uz reizi nepavisam. 
Visu laiku es skatos ar smieklīgām acīm uz viņu, bet viņš turpretim trīc un dreb, visas dzīslas viņā raustās, bīstas manim piedurties, sauc mūs vakariņas"
1846383,"101. 
Tagad esmu jaunā vietā, jau drīz mēnesi, cik grūti bij pirmo nedēļu, to atminu labi, vakaros nevarēju ne kājas izstiept, tagad daudz vieglāki, būtu priecīga, ka varētu iedzīvoties, sāku pa druskai pierast, visi radi liekas kā savi ļaudis. 
<26.08.1908.>
26 Augusta 1908g.  Irkutska.
Sataisījāmies abas ar kundzi iet, bet aizgāju viena uz pirti, izģērbusies ķemmēju matus priekš spoguļa, šķīri pa vidu, ieskatos labi spogulī un ko redzu, mamas seja raugās man pretim, tātad es esmu viņas sejā pārvērtusies. Ir taisnība, ka es viņas arvien vairāk piemirstu, viņas tēls nemājo silti manās krūtīs, tad viņas seja esmu pati, to visu iedomājoties asaras plūst pār vaigiem, cik nejauši un kādā vietā atrast var līdzību, daba grib, lai es esmu viņai arī mirušai pateicīga, jā! to gribu darīt. 
<28.08.1908.>
28 Augusta 1908g. Irkutska.
Uz novakaru esmu tīri nokususe. Nosēdamies paklausīties mūziku, mani iztraucē telefons, kāds vīrietis, kā no balsa ir Bišofs, runā ko nesakarīgu par iepazīšanos caur telefonu, es nebūt nevēlos. 
<30.08.1908.>
30 Augusta 1908g. Irkutska.
No rīta agri dodos uz stanciju, satieku Bukevits, tas pavadīja mani līdz tiltam. Pilsēta šodien ir kājās, ceļas greznotas, ļaudis kā svētkos, reti kāds dodas uz citu pusi, bet ne uz pilsētu."
1846398,"116.
skatos cieši ģīmī, jo guļ cieti. Liekas redzēta seja, pāris reizes ar dienestnieces redzēju runājam, sāku modināt, tie aiz durvīm sauc, lai šauju nost, nē, gulošu nevar. Saucu pāris reizes vārdā Konstantīn, tas jūs? Uzmodies, atvainojas, ka tā iznācis, jo esot nācis no ""Zardievicas"", kur gatavojis vakariņas (pavārs), nauda esot klāt, baidījies iet uz mājām, negribēdams nevienu traucēt, ielāpis pa vaļējo logu, kuru nevarēja aiztaisīt un tāpat klusu aiziet. Es viņu izbāru, liku apģērbties un aiziet, jo viņa laime, ka [revolvers] manās rokās un neklausīju viņu pavēles. Pēc aiziešanas gājām mierīgi gulēt. 
Kādā jaukā vakarā pastaigājoties pa parku man iepatikās nosēsties uz vāli, kā jau ar vienu Iļja mani apskāvis, es rotājos un daru muļķības, viņš gribot man ko prasīt, bet nedrīkstot. Drošinu, lai saka ārā. Lai dod vārdu, ka būšot izpildīt, saprotams, nekad nedarīšu, esot kauns sacīt. Tad sāku saprast ap ko iet runa, bet stāvu klusu, viņš nevar pats ar sevi tikt skaidrībā, sacīt jeb ne, tā palika to vakaru nesacījis. 
Pienāca otris vakars, atkal tāda pat cīņa, izsacīt nevar, auksti sviedri viņam uz pieres, no cita es būtu sen aizgājuse pat asu skatu neuzmesdama, bet viņa man žēl, nedaru to. Saku, ka saprotu un zinu, ko grib sacīt, bet notikt nekad tas nenotiks, jo esmu uzauguse citādos uzskatos nekā šejienieši, ir citāds raksturs un asinis. Es ceļos augšām uz iešanu, ko ar viņš dara, ieslēdz mani savis apkampienos un skūpsta mani karsti, neesot nekad domājis, ka būšot pareizi uzminēt, pats nebūtu izsacījis nekad tik gaiši, drīzāk lode"
1846379,"97.
<06.06.1908.>
6 Juni 1908g.
No rīta puses biju pļavā, saplūcu neaizmirstules, pēc brokastes nopinu kroni, pušķoju savu istabu, viņa ir maza, bet ļoti patīkama. Acis uzmetot uz kumodi, kura ir vienās puķēs, gara acu priekšā stāv māmiņas kaps. Domāju, ka tas ir ar jauki pušķots. Pēc pusdienas klejoju pa mežu, iegāju tādā biezumā, ka varēju knapi izlauzties cauri, bet smukas puķes es tomēr atradu, sevišķi Kukuka kurpītes, lielu sarkanu un mazas raibas. 
<07.06.1908.>
Kaiju mežā  7 Juni 1908g.
Jautri un patīkami paiet diena, te nejauši sāk kundze uz manim rūkt, mana pacietība ir vējā, runāju viņai pretim, te nolēmu īsos vārdos no viņiem aiziet. Pakāju vakarā atkal savas pakas kurvī, patīkama nodarbošanās. Gultā guļot, nekam nederīga, kā brālis saka un tik daudz kļūdas, kā kundze stāsta. Es cenšos arvienu savas kļūdas labot, cik vien spēju. Tā domājot asaras birst pār vaigiem, cik labprāt tādos brīžos pieslietos pie mīļā tēva krūts, viņš mani neapbēdinātu, bet glaudītu manu galvu un mierinošus vārdus no viņa dzirdētu. Tagad esmu viena, ar domām varu pie viņa būt. Jautāju pate sev atkal, priekš kam es dzīvoju? Kam ir mana dzīve no svara jeb vērtības? Ja nebūtu tēva, ar manis nebūtu, tagad viņam tādas sāpes negribu sagatavot. Tas viss acumirkļa vājums, no kam neviens cilvēks nav svabads."
1846384,"102
Angaras malā kā šodien tiek atvērts piemineklis, ķeizara Aleksandra III. Es tanī drūzmēšanā negribu iet. 
<02.11.1908g.>
2 Novemberi 1908g. Irkutskā. 
Laiks jauks, pirmo reizi šeit braucu vizināties, kamaniņas mazas, zirgs liels, mans kavalieris sauc, lai turos cieti, ka neizkrītu, zirgs nesas kā zibens uz priekšu. 
<06.11.1908g.>
6 Novemberi 1908g.
Šodien pārnāk Kalugska kundze no tiesas mājas, atstāsta, kā noritējis spriedums politiskiem. Cik priecīgi bijuši tie, ka attaisnoti un skumīgi notiesātie. Man stādās acu priekšā Unn'puika, kāds tas būtu, kad tiktu atsvabināts pavisam. Domāju, ka būtu priecīgs, censtos pēc iespējas ātrāki pie manim griesties. Vai man būtu ko priecāties par viņa ierašanos, man vajadzētu drusku viņa priekšā kaunēties, ka neesmu ne soli uz priekšu gājuse. Viņa vilšanās nebūtu ar tik viegla, kad pārliecinātos, ka esmu viņam draugs, bet ne mīloša persona. Mīlēt es nemīlu it ne vienu, man dārga ir atmiņa tik Muzis; dažreiz iešaujas domas: ""Kaut sajustu kā ir mīlēt"", bet ne, esmu daudz redzējuse mostamies zem tā sloga. Es skaitu sevi par laimīgāko cilvēku, ka nejūtu sirds sāpes un nemieru. 
<19.11.1908g.>
19 Novemberi 1908g. Irkutska. 
Galva sāp pie slimiem visu dienu sēdēt, tīru gaisu vēl neesmu baudījuse. Brīnums kamdēļ Unnis neraksta vai baidās mani apbēdināt un"
1846393,"111.
tieši ko domā. Nu, mans draugs, pasacīju visu kas bija, gaidīšu citu, kamēr nāks kaut kāds, es iešu gulēt. Atdusies ar tu manā kurvī, tur tevi neviens netraucēs. Ar labu nakti, pulkstens viens naktī. 
<01.06.1909.>
1. Junija 1909g. Glaskova.
Man mīļā dārgā grāmatiņa, atkal ir sakrājies tev ko pasacīt. Viena nedēļa ir pagājuse, kamēr atrodos aiz Angāras otrā pusē, ko sauc par Glaskovu.  Vasaras dzīvoklis ir diezgan jauns, sastāv no trijām istabām, ne visai lielām, mājiņa ir vienā pusē uz ielu un citas pilnīgi kā mežā, tā saucamais parks ir pilnīgi kā no meža dadalīts, iemītas platākas tekas pār pakalniem un lejām. 
<24.06.1909.>
24 Juni 1909g. Glaskova.
Ir Jāņa vakars, sēdēdama dažas minūtes viena, atminos tevi, mans vecais draugs, kur tu gan esi? Varbūt tuvu vai tālu, svini bagātīgi jeb nabadzīgi savu vārda dienu, to nezinu, bet glāzi sizdams ar ļaudīm, starp kuriem atrodies, mani gan neatmini, savu veco draugu, kas seši gadi atpakaļ bij mīļš un dārgs. Kaut varētu tevi reiz satikt, tā vēlēšanās nezūd, lai kā cenšos apslāpēt, gribētos redzēt tavu vaigu, dzirdēt tagadējos tavus uzskatus un runāt. 
Sevišķi šogad man jāsaduras ar daudziem. Ļoņa Berkovičs pēc mūsu sarunas pēdējo reizi, bij palicis slims. Pēc dažām dienām, kad ieradās, sarunājāmies maz, tik pārmeta, ka es esot slimības iemesls. Vēl pēc pāris dienām ieradās un palika pa nakti pie mums. Viņi beidz vakariņas ēst, es izgāju uz šūpuli un šūpojos ar Iļušu."
1846491,"209.
ko gribi, naudu, ja gribi dzīvību, tik piederi man jau šodien. Nekā man nevajaga, nekā negribu, gribu sev un nevienam citam piederēt. Viņš uzliecas virsū, negrib laist piecelties, ar mīļiem vārdiem dabūju svabadu kustēšanos, aizeju otrā pus galda, nostājos viņam tuvu pretim, sacīdama: nu zinu, ka ar jūs esat izvirtis un kaislības pilns vīrietis, es neieredzu tādus. Ņemu ceouri un lieku galvā, viņš rauj man no rokas ārā. Dod revolveri, ja ir pie rokas, es protu labi apieties, padarīšu sevi aukstu, uzrakstīšu kamdēļ to darīju, tad varēsi kā savu piederumu uzskatīt un izmest ārā. Briesmīgā uztraukumā viņš nāca mani pavadīt, sēdot viņš trīc, es esmu it mierīga, viņš pavēl fūrmanim braukt pa kreisi, lai iegriestu Палерми, es saku taisni jeb iešu kājām. tur varat atpakaļ braucot iegriezties un apmierināties, man tur nav vietas. Vairāk reizes atkārto «Дура» кому нибудь должна принадлежать? мужу, если будет. Я буду твоим мужем. 
Не хочу! Тебя! Pēdīgi prasa atpakaļ ģīmentni, to nedodu, bet paturēšu par atmiņu pie šī vakara. Pie vārtiem lūdz, kad varam tikties, es tomēr nevaru no tevim šķirties. Atmetu ar roku un dodos uz augšu. Ienākuse istabā gribu apskatīt viņa ģīmetni, nevaru atrast, nav tai vietā, kur noliku pirmo reizi, ļoti nepatīkami, ja kāds atrod, tur bija viņa famīlijas vārds ""Щетинъ» virsū. Ap diviem likos gultā gulēt. Kad piegāju pie mēteļa gabatas, atradu ko cietu, izņēmu ārā, ir zaudētā ģīmetne, izskatās viņš gan smuks slaiks zēns."
1846487,"205.
laiku uz vietas. Ierodas divi tatāri savās samta cepurēs, tā ļoti glīti jaunekļi, visi apkārtējie žēlojas, ka nevar viņus piedabūt ne pie vienas glāzītes, ar to paskaidrojumu ""tatāri nedzer"", ņemos pierunāt ar manim tukšot glāzīti, ko ar izdarīju, pārējie brīnas un lūdz vēl ar viņiem, vairāk viņi rokās neņēma. Pie mājās iešanas viens piedāvājas pavadīt, sēžamies fūrmanī, pavadonis sāk man sacīt, kas es viņam patīkot, daudz esot par mani dzirdējis un zinot manus apstākļus. Daudz viņš nevarot apsolīt, bet bezrūpju pienācīgu dzīvi gan varot solīt. Vai dodot viņam cerību. Šis ir tak tā draugs, kuru atraidīju 21 Novemberī. un viņš grib mani nodot cita rokās, tas tuvojas citādā ceļā pie manim, lai tas atriebtu viņa neizdevību. Par velti, priekš tam vajaga būt ļoti smalkiem tīkliem, lai mani sagūstītu, ar varu grib zināt, kuru vakaru tikties, nedodu noteiktu atbildi, nav vēlēšanās vienādi cīniņā iet bez mazākā iemesla un vajadzības. 
<27.12.1910.>
27-tā Decemberi 1910g.  Harbine. 
Raiba diena, baros un dusmojos uz istabas meitu, biju pie fotogrāfa ar saviem maziem bērniem. Pēc pusdienas braucam apsveikt jauno pāri, tur atrodas daži viesi. Kādam ļoti glītam jauneklim, kuru nepazīstu, eju garām, viņš aiziet pie jaunās sieva un saka ko. Tā tuvojas man un stāda viņu par savu brāli priekšā, nebūt neizskatās pēc žīda, visu laiku cik vien spēdams pavada mani ar acīm, viņa pastāvīgais skats man paliek"
1846493,"211.
<24.01.1911.>
24-tā Janvari 1911g. Harbine.
Aiziedama šovakar pie Baratoviem atradu durvis vaļā, kukņu tukšu, nāk pats Evgeņij Dimitrijevič pretim, virsjaka vaļā, kreklis nekārtīgi aizknopēts, par savu izskatu neliekas traucēt, uz jautājumu, kur kundze? nav mājās? vai dežūrē? Nē, visus esot aizdzinis prom, jo esot apnikuse. Nu saprotu, ka ir aizgājušas pirtī. Viņš ir ļoti laipnis, pienāk pie krēsla, sacīdams, ka esot ļoti vāja palikuse, vajagot uzlaboties, sāk mani glāstīt ar drebošām rokām, elso briesmīgi, lūdz lai atņemu viņam no pieres matus, daru to prieku viņam. Liek viņš roku ap kaklu, tur neatrod pieturu, noslīd uz leju, glauž galvu pie savām platām krūtīm, ar tā nepaliek, bet velkas nost, glauda vaigus un galvu, galīgi atiet nost, atstumdams mani lēni. Beigusi izdzert tējas glāzi, sāku celties un iet prom, jo nevaru sagaidīt pārnākšanu. Labāki ejat, skan atbilde. Uz nama tēva pavēli tūliņ eju, tikko ņemu cepuri stājas man ceļā, satver rokas, atkal smaida laimīgi, viens mirklis un viņš mani ir ieslēdzis savos apkampienos, glauda un mīlinājas kā mazs bērns, meklē manas lūpas, lai skūpstītu, izvairīdamās uzsaucu ""
Будет, дурак"", atsvabina mani, paņem ģitāri un spēlē bēru maršu. Lūdzu citu spēlēt, darīja ar. Viņš prasa: jūs esat kaut kad mīlējuši, nē, lai mīlētu vajag just, par sevi saka, ka esot apmēram 18 gadu vecumā mīlējis, vakarā gaidījis uz viņas ierašanos, mēness spīdējis, apskāvis viņu un skūpstījis, no kam pilnīgi apreibis un aizmirsis it visu, tā bijuse bērnišķīga mīlestība uz īsu laiku, citas sievietes esot kā siena jeb koks nejūtīga, Zinu ka"
1846488,"206.
tīri nepatīkams. Brīnos par sevi, maz man par laimi no žīdiem, visur atstāju iespaidu uz viņiem. Pie atvadīšanās viņa rokas spiediens nebija parasts, bet zem sirsnīgiem vārdiem un spiedieniem atlaiž vaļā. Vai man bēda, es atbildu rokas spiedienam.
Mājās nodedzinājam eglīti un es eju ar vēlēšanos drīzāki no Harbines ārā, gulēt. 
<31.12.1910.>
31 Decemberi 1910g.  Harbine. 
Pienāca vakars, aiziet mani ļaudis gaidīt jaunu gadu. Gribu, lai man vēlēšanās piepildītos tāpat kā pagājušajā gadā. Tuvojoties jaunam gadam pasaucu istabas meitu, sēžam un tukšojam glāzes jaunajā gadā, man paliek sēri un skumji, blakām uz galda ir papītis ar muteri un Unnis, aizlaižos pie viņiem. Tad palika drusku jautrāki. Sēdu un rakstu Unnim, lai ātrāki paietu laiks un es sagaidītu kā solījos kundzi. Ne visai ilgi man vajadzēja gaidīt, novēlējām viena otrai laimes, kundze nebij spējīga stāvēt uz kājām, gājām katra savā istabā."
1846485,"203.
strādnieka dzīvi es neesmu jau drīz četri gadi redzējuse, viss stādās dzīvi acu priekšā, viņu starpā ir kāds vecītis. Jā, man mājās ir tāds pat vecs vecītis, kas tādu pašu dienas nastu nes, kā šis. Man rodas dusmas uz vīriešiem, redzot, kā meistars cenšas strādnieka sievu jeb meitu dabūt priekš sevim. Viņa ir enerģiska, atraida, izliekas ka viņa mīlestībai nav gala, neliek ne mazāko svaru uz atraidījumu, pie tikšanās nevar nebūt zināt, kā un ko iesākt. Galīgi sieviete paliek vāja, sāk ticēt viņa pastāvīgai mīlestībai. Mājās ceļas naids, strīdas, te ierodas mīļākais, aicina sevi līdzi, viņa padodas, bēg no tēva un vīra. Pēc septiņiem mēnešiem viņa ir nepatīkama, viņš izmīlējies apietas ar viņu ļoti slikti. Ierodas viņas tēvs (viņš ir atlaists no darba), noplīsis, svētī savu bērnu un sauc sevim līdzi, viņa neiet. Te ņem vecītis ārā sarkano no kabatas un dod meitai, lai uzglabā, tas esot viņa krājums. Man šaušalas iet caur kauliem, iedomājoties cik ilgi viņam vajadzēja krāt, un mēs to turam par mazām artavām. Apbrīnojams ir vīrs, savu bijušo sievu viņš aizstāv, negrib dot mocīt. Viņš prasa pretniekam, kamdēļ tu man tā dari ""darbu tu man ņēmi, sievu ar' un ar to vēl nepietiek, tu viņu vēl moci"", taisās sist ar krēslu, vēlāki pie viņas durvīm viņš nosalst, izsacīdams ""es nedošu nevienam mocīt savu sievu."" Tas skats mani noveda pie asarām. Gribētu zināt, kā ir tiem vīriešiem ap sirdi, kas tamlīdzīgu dara, izārda citu dzīvi, lai apslāpētu savas kaisles. Ak, vīrišķie vīrieši, tādus vajadzētu sodīt ar viss lielako sodu."
1846495,"213.
staigāt pa istabu uz augšu un leju, pienāk pie 
auses
 trešo reizi. Otrdien 8.00. iznākot kundzei bija visam gals. Uz masku balli pagāja jautri laiks, daudzi no viņa paziņām stāv ilgu laiku pie mums, bet E.D. nedomā viņus man stādīt priekšā, noskatās uz manim un aiziet. Pārnākot mājās ļoti ilgi dabūju klauvēties, līdz ielaida, biju ļoti noguruse, bet miega nav. Stādas priekšā viņa pavēle, jūtu, ka man tā būs jāizpilda pret pašas gribu. 
<22.02.1911.>
22 Februari 1911g. Harbine.
No rīta puses biju uztraukta, vakaram tuvojoties es paliku pavisam mierīga. Noteiktā laikā izgāju satiku viņu, gājām pastaigāt, man paliek vieglāki, viss mans stāvs atsvabinājies it kā no kaut kā grūta. Triecām par vienaldzīgām lietām, apgājām lielus līkumus apkārt pa ielām un pēc pusstundas biju mājās. Nu varēju priecīga un mierīga likties gulēt ka slikti domātais beidzās ļoti labi.
<27.02.1911.>
27-tā Februari 1911 g. Harbine.
Vakarā aizgāju ar Karpinsk kundzi Dzelceļa biedrību loto spēlēt. Biedrības rūmes ir lielas un smukas, sevišķi ziemas dārzs ar daudz augiem, pa vidu ir stuģeļiem iriģināli iztaisīti kalni, kuri apauguši ar zaļumiem. Skatuve liela, zāle šovakar pilna ar galdiņiem, loto tiek spēlēts ar lielu vinnestu “Котел». Sākas spēle, ļaudis ierodas"
1846497,"215.
mira ķīnieši pa simtiem dienā, līķus nespēja glabāt, tika salikti kārta līķu, kārta malka, ap 500-600 reizē aplieti ar petroleju un aizdedzināti. Dažas ķīniešu sādžas izmira pavisam. Visa pilsēta bija uztraukta, no katra dzird nopūtas un rūpes par dzīvību. Ļaudis pa ielu iet ar aizsegtām mutēm un degunu, lai neieelpotu slikto gaisu. Veikalos nauda tika saņemta pirkstaiņos caur ""sulemu"". Daudzi lika iespricēt pret mēri, kas galīgi izrādījas nederīgs līdzeklis. Es atteicos no iespricēšanas, ne mazākās bailes man nebija, pastaigājos kā arvienu, lai gan vienā braucienā redzēju uz ielas trijās vietā krītam. Mēris ir rimis, mirst, bet pa retam. Nu nāk jaunas bēdas. Krievija ar Ķīnu domā karot, daudzi priecājas uz lielo peļņu, mani tas skumdina. Vakar lasot, Ķīna negrib karu, biju priecīga, bet šodien uz vakaru izplatās ziņas, ka Pekinā ir krievu sūtnis nokauts, pārņem šausmas. Ķīnieši nav vēl aizmirsuši, gaida atriebīgu minūti, kad atriebt kā krievu zaldāti viņus līdz ar sievām un bērniem dzina Amūras upē iekšā, kur zaldāts uzdūris bērnus uz štikiem un vicinājis gaisā. Viņi atriebs, grūti mums būs, ja sāksies nemieri. Es negribu viņu rokās krist, viņu mocības ciest, labāki nāve, viņi bez žēlastības aizgriež kājas no locekļiem savējiem uin palaiž, ko vēl krieviem, kur gaida uz to vien. 
<13.03.1911.>
13-tā Marta 1911g. Harbine. 
Ziņas par Sūtņa nokaušanu pierādījās, otrā dienā nepareizas, tas drusku apmierināja. Ļaudis ir vēl"
1846492,"210.
<16.01.1911.>
16-tā Janvari 1911g. Harbine.
Ševits jaunkundze man pastāsta tādas pat lietas, kādas pate piedzīvoju, biju no viņas pie žēlsirdīgās māsas uz kafiju. Aizbraucu vēlāki pie Алексей Петрович, jautri, kopā ar jauniešiem pavadījām vakaru. Mājās pavadot Vasilijs aicina iedzert tasi kafijas. No jums tā ko nebiju gaidījuse, jo turēju par prātīgāku cilvēku, nekā jūsu draugi. Nosauc mani par ""з
аля"" kad neizpildu viņa lūgumu, visu ceļu esam vairāk klusi.. 
<23.01.1911.>
23 Janvari 1911g. Harbine.
Visu dienu pavadīju mājās, izejot vakarā kukņā, saņemu telegramu, drusku uztraucos, atvēruse lasu «Прiезжай, денег нужно телеграфируй поскорее.Петръ»  Tā tad ir viņam tomēr drusku žēl, kad varētu no mēru pazust, no negaidītās brāļa mīlestības sirds priecīgi pukst. Lai nepieņemtu viņa piedāvājumu, vienīgā apziņa dara priecīgu, ka rūpējas par manim drusku. Parādīju kundzei, viņa pēc brīža saka: Вы расстроили меня своей телеграмой, имейте виду, мы разчитываемъ на вас очень долго, незделайте иначе, то я не знаю что будет
"". Bērni apkārt, mēs nelaidīsim, neparko prom. Ko man darīt? Īstenībā man viena alga kur dzīvoju, gribu lai viņa man pieiek drusku pie algas, tad palikšu ilgāki. Brālim pateicos un apmierināju drusku."
1846490,"208.
brīdī atveras durvis un nāk mājas nama tēvs ar kundzi, pavadīti no Rozenbaumiem, ir priecīga tikšanās. Volodja stāv un skatās izbrīnējies, ka tik priecīgi sarunājos ar citiem, kur eju, kustos, visur uz pēdām man pakaļ vaid un gaudo ""Зачем я вас встретил, зачем пришел и увидал вас! Я погиб, я полюбил с первого момента, узная что вы свободны я надеюсь на вас.."" un daudz citu, neatkāpjas ne soli, dzied daudz un dažādas dziesmas, man viņa klātbūtne ļoti nepatīkama. Es gribu iet pie Boratoviem, viņš solās nākt līdzi, jo esot pazīstams. Jāpaliek ilgāki, lai dabūtu no kakla nost. Viņš bāžas man virsū, brauksim vakariņas ieturēt, uz manu atraidījumu atbild, Разговоры быть не могут
 un lūdz bez apstāšanās. Es noskatos uz Vasiliju, šovakar viņš man patīk, mani neizlaiž no acīm, bet tuvu nenāk. Pienāk laiks, es dodos prom. Volodja lūdz bez mitēšanās iet vakariņas iebaudīt. Hariton ar būšot, es braucu līdzi, ļoti glīta kabinete, ieejam, noņemu cepuri un jaku, un sāk viņš mīlināties, paņem ģīmetni, ko braucot garām paņēma no mājām, uzraksta draudzīgu uzrakstu kā vecam paziņam, viņa runa mani nebūt nekustina, ienāca Hariton. Viņi sarunājas par veikala darīšanām. H. izsaka, ka esot beidzis satiksmi ar vienu sievieti, kas tā tāda, viņš negrib sacīt, te Volodja saka, ja tu uztici man, tad arī viņai, grib mani skūpstīt, es neatvēlu, ko tu atraujies? Visi dabūs zināt kā es tevi mīlu? Pēc pāris stundām Haritons iziet, palikām vieni, viņš skūpsta mani kaisli un saka, lai piederu viņam. Nekad! nekad! Viņš pavēloši saka, bez pretrunas. 
Es ar māku pavēlēt, to vārdu, lai vairāk nedzirdu, es neciešu pavēli! Viņš sāk lūgt, piederi man, ņem no manim"
1846496,"214.
arvienu vairāk, galdiņi pildās ar spēlētājiem, drīz vinnē viens, drīz otris, sāk tuvoties reize pie “Котел», ļaudis paliek uztraukti, katris skatās uz savu kārti un gaida ar nepacietību, kad laimes numurs kritīs, te kaut kur atskan ""pietiek"", visu acis griežas, lai paskatītos laimīgo ņēmēju. Mēs sēdam katra pie vienas kārtes un paspēlējam 4-ri rubul. Bet ko tie, kam ir 7-10 kārtis. Man grūti ir sēdēt uz vietas, gaiss briesmīgi sabojājies no smēķētājiem, katram ir savāds tabaks, dūmi saviļņojas kopā, uz grīdas mētājas papirosu gali. Paskatot uz tiem ļaudīm, kas šeit sēž, tie nav strādnieki, kas būtu pieraduši pie nospiesta gaisa, bet tādi, kas smalki audzināti un labu paraduši, še ļaudis tādā gaisā atrod lielu prieku, nē, to nekā nevaru saprast. Daudzi ir tādi, kas katru vakaru ierodas un spēlē līdz 4-riem rītā. Izgājušas ārā neatradām nevienu ormani, gājām kājām uz mājām, nav visai tālu ko iet, asinis dabūja drusku darboties, pārnācām mājās it jautras. 
<08.03.1911.>
8 Marta 1911g.  Harbine. 
Kad šeit valdīja 4-ri mēneši mēris, ļaudis krita kā rudens lapas. Medicīnas personāls krita ļoti daudz par upuri, Ķīnieši nebija skaitāmi. Mēru rati ar balti ģērbušiem apkalpotājiem, acis vien redzamas, mute un deguns aizsieti, brauca vienā braucienā, otri rati, to forma līdzinājās mucai, kur tika līķi ar stangām pacelti un tur iešausti. ""Фудзедян"" netālu no pilsētas"
1846489,"207.
<01.01.1911.>
1-mā Janvari 1911g. Harbine.
Uzmodos diezgan vēlu, viss gāja labā un jaukā kārtībā. Pēc pusdienas man gribējās iziet no mājas, aizgāju pie Letc jaunkundzes, viņa nevarēja nākt, pie Baratoviem negribas iet, tur vajadzēs visu laiku istabā sēdēt un es jau veselu nedēļu esmu sēdējuse bez svaiga gaisa. Nospriedu braukt uz veco-Harbini. Pabraukuse labu gabaliņu, jūtu, ka salst krietni, vējš auksts svilpo gar ausīm, ietinos labi savā apkaklē, noliecu galvu pret vēju, pabraucu garām vecam vīriņam, īsa jaciņa, uz cepures ""Посильный"", sasalis cīnās ar vēju, ""kaut ņemtu mani kāds līdzi"", dzirdu sakām, apturu fūrmani, liku iekāpt un aizvedu līdz vecai pilsētai, izkāpjot nezin kā pateikties. Rozenbaumus neatradu mājās, tūliņ atpakaļ griezties bija par dzestri, iegāju pie Tribes. Atpakaļ griezdamās aizbraucu uz Пристани , kur biju pa ziemassvētkiem, vecāku nebija mājās, bērni mani neatlaida, viens no jaunekļiem svin vārda dienu. Karton (21 Novem. kaval.) runājas un triec ļoti jautri, ienāk kāds un prasa vai ir mājās, nepagriezdamās nebūt uz to pusi atbildu, ka ir. Ienāk slaika auguma jauneklis, diezgan smuks no sejas, tiek no mājniekiem stādīts priekšā.Pēc dažām minūtēm sāk mani izprasīt vai esmu viena? Pēc kam šeit nākuse? Vai drīkstot cerēt mani šovakar pavadīt uz mājām. Savādi skan viņa jautājums, uz pirmo acumirkli negribas cilvēku apvainot, vienīgi ar manim grib glāzes sasist, nav ilgi grib brālību ar manim sadzert, es kategoriski atsakos. Tanī"
1846483,"201.
Galīgi ierodas divi fūrmaņi, vienā sēdas jaunais pāris un otrā es ar Bezvārdi. Salst diezgan krietni, viņš piedāvā kur nebūt iedzert tasi kafejas, pēc vairāk atrunāšanas atsaku, ka viņam tas būtu par sliktu un man nepatīkami. Kā lielmanis ar augstprātību atsaka, nekad! Jūs viļaties, es nedomāju to, ko jūs uztverat. Ja tā, tad brauksim, es gribu izmēģināt jūsu vīrestību. Es laidu sevi ievest kādā klusā kabinetā, sēdu mētelī, tik cepuri noņemu, kad tur ierodamies bija pusdivpadsmit. Kad nosēdos pie galda, tad domāju, slava man ir tā pate, kas katrai nepieklājīgai sievietei, ar to izšķirību, mans gods ir un paliek neaptraipīts. Ilgi putnis nevarēja turēt mākslotas spalvas, tās krita un nu ir vīrietis ar savām kaislībām man priekšā, cik savādi tas ir,- viņš mani redz otro reizi, ir tik mīļš, skan tādi lūdzoši vārdi, uz vairāk reizes jautājumu ""kamdēļ ne?"" Es esmu lepna, nesu galvu augstu un negribu nekad justies pie zemes pieliektai, lai citi varētu viegli ar kājām virsū mīt. Savam vārdam nekad nebūšu par kaunu. Uz visādām pierunām es palieku kā akmens, pāris reizes viņš savaldījās, bet trešo reizi viņš satver mani un lūdz, lai jūtot un atkūstot kā viņš. Man rodas dusmas par vēlo laiku, uzlieku cepuri un saku pie durvim stāvēdama, ja pavadāt, tad labi, ja ne, eju viena. Viņš mētājas un raustās pa istabu, ir gatavs mani nobeigt. Manu uztraukumu par vēlo pārnākšanu uzņem par kaislības uzbudinājumu. Pie atvadīšanās saka, ka esot dusmīgs. ""Nedusmojaties uz manim tāpat kā es uz Jums ne"". Man tas ir par mācību nedomāt par vīriešiem no žēluma, bet tāpat kā agrāk, nav pie"
1846484,"202.
viņiem izņēmuma. Istabā par laimi nav kundzes, izģērbos un likos trijos gulēt. Tas manā dzīvē ir piektais vīrietis, kurš manī vīlies un aiziet ar lielām nepatikšanām no manim. Viņa vārdi ""Великая выдержка"" skan man vēl ausīs. 
<26.11.1910.>
26-tā Novemberi 1910g.  Harbine.
No paša rīta mani apsveica meitene uz šūpuļa svētkiem, izejot pie tējas galda. Galds ir smuki klāts un uz manu salvjeti uzlikta vizītkarte ar rokas sprādzi. Tāda uzmanība darīja man lielu prieku. Visa diena pagāja jautra, uz vakaru kundze pate klāja kafijas galdu priekš maniem viesiem. Dažas tases līdz ar mums tukšojuse, paņēma bērnus pie sevim, lai tie mums netraucētu. Tā pavadījām jautri vairāk stundas kopā. Pēc viesu aiziešanas domāju parasto domu, kā tikt drīzāki uz mājām.
<27.11.1910.>
27-tā Novemberi 1910g.  Harbine.
Šodien saņemu no saviem vecīšiem apsveikumu līdz ar ģīmetni un puķes no mamiņas kapa. Papītis ir vecs, vecs palicis. Doroteja sēd ar laipnu seju, kaut ātrāki varētu redzēt viņa laipno seju un parunāties pēc sirds patikšanas. 
<06.12.1910.>
6-tā Decemberi 1910g.  Harbine.
Redzētais teātra gabals no vakarējās dienas ""Рабочая Слaбодка
"" neiziet man no prāta. Strādniekus un"
1846479,"197.
priekš četriem gadiem, tad biju mājās pie slimās mātes gultas. Šorīt atmozdamās redzu tik pat jauku saulīti smaidam kā tad, - tik pie citiem dzīves apstākļiem. Garīgi pārdzīvoju visu, par daudz smagāki nekā tad, kad viņu pazaudēju. Es eju visu dienu kā ēna. Sirds krūtīs strādā un plosās it kā būtu par maz tur telpas, draudēdama saplosīt krūtis smalkos gabalos. Paņemdana ģīmetnes grupu no brāļa, kur viņš ar savu sievu un mazo puisīti, Baumani un saviem strādniekiem, izrāva mani uz acumirkli arā pie saules gaismas. Vēlos pēc dažiem gadiem redzēt viņa srādnieku pulku daudz lielāku. Rakstu viņam vēstuli, bet skumju, nē, es negribu, lai viņš tāpat mocītos atminēdams kā es, drusku tik došu atminēt, viņš ir tāds pat loceklis kā es. Iešu labāk gulēt. Te pagātnes aina priekš acīm, kā bija tad, kas mēs trīs uz grīdas, viņa mēma un auksta viena pate savā gultā. 
<13.09.1910.>
13 Septemberi 1910g. Harbine.
Vēl nebiju izgājuse no savas istabas, kundze ienes man telegramu, kurā brālis paziņo "" Svinam kristības"" Cik prieka sagādāja man viņa mazā uzmanība, es jūtu sevi laimīgu, ja varu pie kaut kā pieķerties un iedomāties, ka mēs varam palikt laipnāki un mīļāki viens priekš otra.
Viņš ir lepnis uz sava tēva godu, lai viņam rodas saprašana un spēja izaudzināt par krietnu cilvēku."
1846494,"212.
mani pieskaita pie nejūtīgām. Jūtām vajaga zināt ar robežas. Atver durvis, pirtnieces pārnāca. E.D. tagad atstāsta, ka Erdvič kundze esot lūguse viņu pierunāt palikt un neiet prom. Man tam negribas ticēt. Pavadot mājās viņš prasa vai būšot viņam spējas tās asinis uzpumpēt? Kad būšot aiziet?
Pārdomājot cik savādi, vesels gads ir pagājis un viņš nerimstas pamazām manim patikt jeb dabūt kaut laipnāku vārdu. Man bailes brīžiem no viņa, viņa garīgais zibens ir spēcīgāks par manu. Kur man iet, kur palikt, kad esmu svabada, ja būtu kaut kur mierīgs stūrītis, tad neietu vairāk pie viņiem. Nē, gribu viņu lūgt manā klātbūtnē ar sievu nestrīdēties, bet dot viņai laimīgu dzīvi un pats lai to pašu bauda. 
<19.02.1911.>
19-tā Februari 1911g. Harbine.
Šodien beidzas sviesta nedēļa [
Masļeņica
], es aizgāju pie Baratoviem uz pankūkām. Ieradās Aptiekara kundze, omulīgi pagāja vakariņas, viešņa aiziet, mēs sarunājam iet uz masku balli. Kundze ieiet ģērbties, viņš izlieto to brīdi, ņem mani un velk ar varu pie sevim, lūdzu laist svabadaku, to nedara, lai dodot skūpstu, gribēdama tikt svabada, skūpstu uz pieres un raujos ārā, dzelža rokas tur cieti, atlaiž galīgi ko čukstēdams man nesaprotamu. Nosēžos pie galdiņa, galvu rokās atspiezdama, sirds briesmīgi pukst, te pielien kā Demons un saka lēni: Otrdien pulksten 8.00, mani pārņem šausmas, nemoki, Demon. Pielien klāt un saka caururbjoši skatīdamies Otrdien astoņos! man bail, esmu uztraukta, sāku"
1846498,"216.
uztraukti no pagājušās nakts, kur gaidīja uzbrukumu uz pilsētu no Ķīniešu puses. Ķīniešu aģitācija pret krieviem iet spēkā, lai gan viņu valdība aizliedz pie stingrāka soda. Uz ielām viņi paliek rupji un uzbāzīgi, tagad gaida 15-to Martu, kur Ķīnai jādod atbilde, ja atbilde nebūs, tiks zaldāti vesti pilsētā. Prom braukt ir bailīgāki nekā šeit dzīvot. Dzelzceļu viņi posta kur un kā varēdami, vietām uzgrauj tuneļus, liek daudzās vietās akmeņus uz sliedēm. 
<27.03.1911.>
27-tā Marta 1911g. Harbine.
Ak, cik breismīgi ir bērnu niķi, gultā gulēdami, tikko acis atvēruši, sāk savus niķus, mūžīga ņurdēšana iet galīgi caur kauliem, satriec smadzenes lupatās, pacietība iet galā. Būtu uz mieru skriet kur prom, lai neredzētu neko, nedzirdētu to ņurdēšanu, kas līdzinājas uzvilktai mašīnai ar šausmīgām skaņām. Ak Dievs, kad varēšu šo nodarbošanos mest pie malas? Pate esmu nervoza, garīgi pavisam slima un vāja. Visu dienu tu esi ar viņiem, redzi un domā kā bērns, citas domas nevar dabūt, esi ieslodzīta, brīvs vergs. Daudz reiz pat nakti nedēļām nedabūn atdusēt un atpūtināt smadzenes. 
<12.04.1911.>
12-tā Aprili 1911g. Harbine.
Kad pārradīsies pasaule? Kad nāks tas laiks, kad ļaudis dzīvos viens priekš otra ar prieku un par prieku? Kad jutīsimies mēs brīvi un svabadi kā laimīgi cilvēki?"
1846486,"204.
<20.12.1910.>
20-tā Decemberi 1910g.  Harbine. 
Katra lapiņa runā par Ziemas-svētkiem, visi priecājas, uzjautrina citus, es palīdzu priekš citiem, bet iekšienē saceļas izmisums, katru reizi, kad nonāku ar domām pie sava vecīša. Kādu prieku es viņam sagatavoju, nekādu nevaru! Es nevaru vairs sūtīt, jāgādā, ka tieku pavasarī no šejienes prom. Kad tikšu pie tevim, to es nezinu, izmisums ņem gandrīz virsroku, galva briesmīgi sāp. 
<24.12.1910.>
24-tā Decemberi 1910g.  Harbine. 
Kā svētku priekšvakarā aizgājām pie inženiera ""Raikevič"" uz eglīti ar bērniem. Pirmo reizi biju viņu mājās. Laiks pagāja ļoti jautri. Savādi, man līdzīgas bija vēl divas, man viņi parāda vairāk cienības nekā pārējām, kamdēļ to es nezinu. Pēc tējas atvēra durvis un ielaida mūs pie eglītes. katram tika dots maiss ar konfetti. Knopainie drusku atturējās, bet Šapirovs bij civilā, viņš uzturēja lielāko jautrību. Nebija vaļas domāt par sērām un skumjām. 
<25.12.1910.>
25-tā Decemberi 1910g.  Harbine. 
Rozenbauma kundze atnāca pēc manim, es gāju viņai līdzi pie ļaudīm, kurus redzēju 21 Nov. un apsolījos aiziet. Mājas ļaudis ļoti laipni, viesmīlīgi, ierodas arvien vairāk viesi, visi vīrieši, kā viņus sauc neatminu, viens no viņiem tiek ļoti uzmanīgs, paliek visu"
1846481,"199.
<20.10.1910.>
20 Oktoberi 1910g. Harbine.
Ilgi gaidīju uz šo vakaru, vēlējos atkal ierasties pie Baratoviem, kā gadu atpakaļ, bet liktenis to negribēja, mājās guļ mazā slima, darīt gan nav nekā, bet aiziet nav patīkami, sēdu mierīgi savā istabā un nodarbojos ar vakara darbu, domas salikdama vienā vietā. Kad tikt uz mājām?! Kur labāki pavadīt laiku, šeit jeb braukt uz Vladivostoku. Domas par Unni mani ar nomāc, ko es darīšu, kad viņš tiks svabads, bēgt no visa uz citurieni? Izzust no acīm, nedot par sevi nekādas dzīvības zīmes? jeb izrunāties personīgi un sagatavot ar to viņam lielu rūgtumu. 
<04.11.1910.>
4-tā Novemberi 1910g. Harbine.
Dzestris, jauks rīts, izeju ar bērniem pastaigāt, neesmu tālu atgājuse no mājas, satieku savu veco draugu no Irkutskas ""Grigorij Iļjič"" , īsi un sirsnīgi sasveicinājamies, apsolīdama vakarā aiziet. Viņa ierašanās darīja man daudz prieka, it kā būtu tuvs radinieks, visu dienu man ir priecīga sirds. Vakarā pie Baratoviem tukšojam šampanieša kausus un atminam pagātni. Starp daudz un dažu viņš ieprasās, kā dzīvo jūsu līgavainis? Tāpat kā jūsu bijusē līgava, ko esat aizmirsuši. Neesot labi darījuse likdama sevi iemīlēt viņam, viņš ļoti mocoties. Mūs pārtrauca, prasa paskaidrojumus par manu skumjo dzīvi, jo acis izsakot to, esot matus un vaigus pazaudējuse, gada laikā tā izmainīties nevajagot. Padzēruši kafiju aizgājām uz ilizionu, pauzes laikā iznāca"
1846482,"200.
dziedāt, viena dziedāja vāciski par Ansi un Grietu. Kora vārdi:
In mondezshein zu kussen
Ist gefürlich aber süss
Wir verliebt ist muss es vissen
Das auf der Wild gibt Paradies.
Vācu skaņas dzirdot palika jautrāki. Pārnākot mājās esmu priecīga, bet man ""vāte"" ir aizskarta, kas nav pavisam sadzijuse, atkal manas domas dodas pie Iļjas, kuru ar prieku gribu aizmirst. Grūti varēju iemigt. 
<22.11.1910.>
22-rā Novemberi 1910g. Harbine.
Es uztraucos no runāšanas un domāšanas, visu dienu gandrīz biju uztraukta no vakardienas. Sen nebij man tā kas priekšā nācis. Vakar pēc pusdienas aizbraucu uz Vec-Harbini pie Roznebaumiem, svinējām viņa kundzes šūpuļa svētkus, bija vairāki viesi, tika triekts un smiets jautrā garā. Uz notumsu sarunājām ar Pope kungu iet paskatīt dārzā slidu skriešanu, ko ar izdarījām. Atpakaļ griežoties, vēl dārzā esot kāds kroņa vīrs ietinies lielā kažokā, paliek stāvot, laiž mūs pa priekšu un pats uz soļiem seko, pie izejas uzvelku viņu uz zobu un daru savu pavadoni uzmanīgu. Tad palika viens pats stāvot smiedamies Mefistofeļa balsī. Atpakaļ ceļā iegājām pie P.k. dzīvoklī, izskatās viss nekārtībā, kā jau pie vecpuišiem. Kad daži no klātējiem viesiem bija aizgājuši, radās cits gars starp mums, bezbēdīgi pavadām laiku, kāds kungs, kuru otro reizi redzu, pieslienas pie manim ar iedzeršanu. Galīgi nāca jautājums, kā tikt mājās? kur ņemt fūrmani. P.k. apsola mani vienu pārvest, bet kur lai tie trīs paliek, visiem viens ceļš jābrauc."
1846480,"198.
<02.10.1910.>
2 Oktoberi 1910g. Harbine.
Manas domas lido tālu, jaucas viena caur otru, stiepjas tālu, tālu nākotnē un saraucas sen bijušu pagātnē, apstājas uz vietas pie tagadnes. Tagadnes dzīve man ir laba, bet ne visai jauka. Ilgas rodas arvienu lielākas pēc tēvijas. Izredze uz to nav nebūt. Neesmu spējīga uz desmit minūtēm savas domas noturēt uz vienu priekšmetu, nevaru pat Unnim uzrakstīt dēļ tam atbildi, viņš nabadziņš domā diezin ko varbūt, es nespēju, rokas slābas, ko uzrakstīšu viņam? Saraustītus teikumus, tādus kā tagad šeit uzrakstu. Kad spalva nav rokā, rodas daudz ko rakstīt, tikko tā rokā kā viss, it viss izzudis un aizmirsts kā ziepju burbulis. Nav man šeit laimes šinī pilsētā, es vīstu kā rudens lapa, kurai nav vairs spēks gaidāms. Nezināms, mazs niecīgs tārpiņš grauž manu sirdi kā dienu, tā ar nakti. Brīžiem gribētos bēgt tālu, dzīvot jautru, lustīgu dzīvi, lai visu aizmirstu, gribas izbaudīt dzīvi visā kailībā, te stāv mans tēvs priekš acīm, pašlepnumu ar kājām ar nevaru ļaut mīlēt. Iekšā ir daudz, bet ārā nenāk. Tēvs, mans tēvs, es vienādi sapņoju ar vaļējām acīm katru brīvu laiku, ka es viņu gribētu sagaidīt no fabrika pārejot mājās. Iedomājoties pretējo, ka varētu viņu zaudēt iekams redzu, rūgtas asaras katru reizi raudu un lūdzu vareno varu, lai uztur man viņu pie veselības līdz manai pārbraukšanai."
