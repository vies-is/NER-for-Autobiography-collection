File-ID,Transcribed Text
1340521,"uzskatīt manu tautu meitu kā tādu ko biju veidojis zinamam nolūkam. Daudz, ļoti daudz būtu bijis jālabo. Forma bija ļoti smaga un bija jāatstāj Vācijā. Uz Amēriku atvedu oriģinalu, ģipša nolējumu. Te Amerikā uztaisiju jaunu formu un nospiedu katram bērnam pa terakotas tautu meitai. 7 gabalus. Znots, Guntas vīrs gribēja oriģinalu un arī atdevu to viņam. Nezināju ka viņam bija prātā likt noliet bronzu. Ja būtu zinājis nebūtu piekritis. Bet te nu viņa ir no terakotas tautu meita iznāca bronzas ""Latvija"" un nu Latvijā.Miļā tautiete Baltinas kundze! es zinu ka sarakstīju pa daudz īsam dzīves aprakstam bet tur ir viens otrs ļoti interesants gadījums. Tāpēc lūdzu izlobat ko atzīstat pa lietojamu.
Ar cienību Z Brakmanis
viens dikti vecs latvietis un švaks zaldāts"
1340527,"kā jau agrāk rakstiju no tēva ģimenes kā arī mātes visi bija luteraņi 
Bet kamēr varu atminēt ammas un mammas ūmamma, Anna un Līne gāja Baptista baznīcā. Līne dziedāja šīs baznīcas korī. Domāju ka tas varēja būt trīsdesmitos gados ūmamma un Anna kristijās baptistu baznīcā, Mamma ar savu ģimeni un es bijām jau Rīgā.
Ja gribi vari pierakstīt, rakstot [..] ūmammu zīmējat viņas jautro dabu.
Kādreiz jaunībā esot abi ar Ādamu vakarā sēdējuši ārā. Vissa [visa] mācīšanās tajos laikos bija bībele un Adams gribējis parādīt ka nav nekāds muļķis un tā nu ņēmis skaitīt bībeles pantiņus, omamma teica: ""Nevarēju sagaidīt ka beigs skaitīt Davida dziesmas un sāks bučot.""
Tie bija meli. Kad dzīvojām Rickman ielā un Latvija bija zem krievu okupacijas saņēmu no Annas vēstuli. Pie viņas bija ieradies kāds mana tēva brāla sievas radinieks un teicis ka mans tēs meklē manu adresi. Anna teikusi ka toreiz ka man tēvs bija vajadzīgs man viņš nebija tagad es esmu pats netikai tēvs bet arī vectēvs un man tēvs nav vajadzīgs. Adresi tā arī nedeva un es pilnīgi piekrītu."
1340534,"kaut ko kas īsti saista manu uzmanību. Sētmalē bija uziedējuse [uzziedējusi] pienenīte. Viņa bija tik tīri dzeltena un ar rasas pilieniem klāta mirdzēja. Es nevarēju iet tālāk tas bija tik skaisti. Gāju mājās un nevarēju aizmirst pienenīti. Gāju atpakaļ bet nu rasa bija nožuvuse. Gaisā  nebija tas dzestrums un pienenīte bez rasas pilieniem nemirdzēja.Tie laikam bija iemesli kāpēc man tagad viss rādijās tik pelēks. Es jutu tādu žēlumu ka esmu zaudējis šo brīnumu. Es nedomāju ka raudāju bet man bija žēl ka nācu otro reizi skatīt pienenīti. Māju īpašniekam 
Plisau
 
(protams vācietis) piederēja trīs vai varbūt četras mājas viena otrai galā un mugurpusē nebija nošķirtas ar žogu. Tā mums bija ļoti garš pagalms. Tur vācu armija bija saveduši dažādus ratus un braucamos. Toreiz jau zirdziņš vilka visu. Tikai generalis brauca automašinā. Mēs bērni lēkājam pa ratiem un spēlējamies kā prasdami [prazdami]. Mums nebija nekādas rotaļlietas, kā vāģīši, lāpstiņas, vai spainīši. Meitenēm nebija pat lelles. Mēs tur bijam internacionala sabiedrība. Visi tā starp 5-6 gadus veci. Viens leišu (lietuvju) puika, divi vācieši brāļi. Viens no viņiem bija Armīns. Tad žīdu puika Juke ar ,āsu Leike un žīdu meitene Temele. Apkārtējās mājas arī bija bērnu daži arī vecāki pa musu sabiedrību. Tie arī nāca musu sētā. Palikam vecāki un ar laiku izklīdām - sākām iet skolā. Šijā [šajā] dzīvoklī dzīvojot karš bija beidzies. Latvija nodibināta un es gāju laikam jau divus gadus skolā"
1340526,"Vecākā mana mamma bija strādājuse fabrikās kur iepazinās ar Elzu Brakmani un tā savukārt iepazīstināja ar savu brāli Edvardu. Apprecējās un es dzimu 1911 gadā 24 decembrī. Pēc darbiem fabrikā vina bija mācījusēs šūt pie Zēberiņas. Pēc apprecēšanās mamma nav strādājuse. Viņa darināja dažādus roku darbus. Auda sedziņas un paklājus. Toreiz bijis modē mētelim vārdu pirmie burti asprātīgā salikumā. Redzēju dažus ko mamma bija taisijuse
Šis burtu salikums bija pildīts kā reljefa veidojums un šūts tādām sīkām zelta bārkstītem un diegiem. Anna bija ļoti stipra sieviete Viņa bija pārliecināta socialdemokrate un cīnijās pa strādnieku tiesībām un viņu stāvokļa uzlabošanu. Anna aprecējās [apprecējās] apmēram 30 vai 32 gadu vecumā. Jēkab
s Panclavs bija brauci
s visu mūžu uz kuģiem. Viņš bija 40 g. vecs kad apprecēja Annu. Sākumā gāja zvejot bet tad aizbrauca uz Amēriku naudu sapelnīt mājai. Bet uznāca lielā krīze un Amerikā darbs vairs nebija. Annai gan nauda bija sasūtīta tā varēja dzīvot bet kā Panclavs palika dzīvs to nezinu. Līne aprecēja [apprecēja] ļoti vecu vīru Jāni Vēdneri. Tas ilgi mocijās ar ļoti smagu artritu. Nevarēja strādāt. Līne apkopa Vēdnera brāļa divas mājas un tā dzīvoja. Kad Vēdneris nomira Līne strādāja veikalos. Pēc vairākiem gadiem vina saka dzīvot ar Lucu tas bija konditors. Cepa tortes un kūkas, Tālāk daži vārdi par Jēkabu"
1340535,"Te Vilhelmines ielā notika viena no vis labākam lietam manā dzīvē. Mamma man nopirka Nelliti un pēc neilga laika dabuju arī Jancīti (melnbaltu kakīti) Nellīte gulēja man kājgalī un pavadīja mani visur kur vien gāju. Viņa saprate daud [daudz].
Pārvācamies uz Vilhelmines ielu 55. Te mamma noīrēja apakšstāvā dzīvokli un Anna ar ūmammu un Līni aukstāvā [augšstāvā]. lielā ielas puses istabā mammai bija darbnica
Lielais galds istabas vidu kur piegrieza drēbi. pie katra loga šujmašīnas. Šuvējas gan runāja pa savām darīšanam un būšanām. Arī dziedāja. Anna nonāca ar mandoli nu un tad dziedāja dziesmas latviesu, vācu un krievu valodās. Liepajā tās paaudzes ļaudis visi runāja trīs valodas. Tā dziedāšana man patika. 
Ziemē
 vai pēcpusdienās kad ārā bija atkusis sniegs un neko prātīga nevarēja darīt. Tad sēdēju zem lielā galda un spēlējos ar alvas zaldātiem. Nevaru iedomāties kas man tos būtu devis, nebija 
[..]
 krāsa bija diezgan pabrukuse. Mamas [mammas] šuvējam bija dažādas lietas ko runāt. Vienai vīrs bija dzērājs. Citai draudzeni vīrs bija atstājis. Paula bija satikuse ko ""sirdsmīlē"" un šad tad satiekoties. Bija bail ka vīrs nedabon [nedabū] zināt. Tas trakai viņu nositīšot. Tā es dabuju zināt to grūto sieviešu likteni, ko vīri vai vīrieši darija tas bija tiesājams bet tādā kā Paulas gadijumā viss bija kārtībā. Vai tādas kā tā trakā Briedene pāri pa ielu. Tai bez vīra bija divi draugi tie tika saukti pa ""pielūdzējiem""  tur bija vis kārtībā tā bija kā teca [teica] ""tā tik ir meitene""
Jā tā jau bērnībā dabuju zināt cik briesmīgs liktenis ir tām meitenēm. Ja tu esi kā puika nācis pasaulē tu nekas vairāk kā lops neesi."
1340518,"ļoti daudz iekārtas Ķemeriem. Dažu brīdi strādāja divas un trīs grupas griezēji. Es strādāju ar diviem palīgiem. Ķemeru darba zīmējumus Robiņam zīmēja Jānis Vilnrags. Viņš bija beidzis Štiglica mākslas akademiju lietišķo daļu ar zelta medali un stipendiju ceļojumam pa vakareiropas muzejiem. Viņam bija ari atļauja apmeklēt ķeizara pilis zīmēt un studēt mēbeles kad ķeizars vai viņa ģimene tur neuzturējās. Viņš mani ļoti labi ieskatija un sauca līdzēt zīmēt, protams pēc viņa norādījumiem.Esmu viņam ļoti pateicīgs, daudz mācijos no šī lielā meistara. Latviešu biedrību taisija pēdējo tāpēc darbi bija aizkavējušies. Pie Prikuļa taisija labu tiesu biedrības mēbeles. Krēslu Prezidentam griezām katrs pa bagalam: Slicis, Lazdovskis, Saiva, Gundars un es. Krēsls bija baroks, prof. Laubes zīmēts.
Vācu laikā mākslinieks Veilands savāca mūs tādā daiļamatnieku savienībā ar veikalu. Man bija darbnica Brīvības ielā, pretī Pērnavas ielas galam. Strādāju daudz šim veikalam, kā šķīvjus, svečturus, pūra ladītes, rakstāmgalda piederumus arī reljefus, ka Jāņu nakti ar dancotājiem.
1943 g. vasarā mani iesauca 15. div. artilerijas pulkā. Novembrī sūtija uz Berlini kursos. Mācija vadīt rokdarbus savainotiem cilvēkiem. Ar vārdu sakot fiziskā terapija. Vācu vienības bija sūtījušas dažādus amatniekus bet nevienu koka ""speci"". Pats instruktors arī neko nezināja kā to vācu ""körbschnit"" robiņu duršanu. Tā es tiku pa skolotāju ""kungu tautas"" zaldātiem. Pēdīgi kā pirmais beidza Liepājas mākslas amatniecības."
1340522,"Mans tēva tēvs Ādams Brakmanis bija dzimis un audzis sava tēva saimniecībā - lauku mājās Sakaslejā. Tas ir uz ziemeļiem no Liepājas kur Sakas upīte ietek jūrā. Tur viņš dzīvojis kāmēr iesaukts krievu armijā - aizgājis krievos kā tautā teica. Viņam bijis brālis vecāks pa viņu un tas pēc likuma bija mantojis tēva mājas. Pa māju sauca lauku saimniecību. Vai mans vectēvs savu mantojuma daļu saņēmis naudā to nezinu. Jau pirms aiziešanas krievos vectēvam jau bija sarunāts precēties ar Lību Brambergu. Viņš bijis ļoli klusas un saticīgas dabas. Dienesta laiks armijā bijis pieci gadi. Pēc šī nokalpotā gada atgriezies mājās un apprecējis savu sarunāto Lību. Viņi dzīvojuši Jaunliepajā. Vectēvs strādājis mucu fabrikā. Malkas šķūnītī bijis ierīkojis darbnicu. Taisijis krēslus un galdus un skapīšus. Manai mammai bija viens no vectēva skapīšiem Mācijies galdnieks nebūtu uztaisijis labāku. Adamam un Lībai bija divi dēli. Vecākais bija mans tēvs Edvards, meita Elza un jaunākais dēls Kārlis. Mans tēvs bijis klusas saticīgas dabas nav dzēris un nav arī smēķējis. Esmu redzējis dažus viņa zīmējumus bija ļoti labi. Pašmācības ceļā iemācijies spēlēt vijoli."
1340524,"Kaut arī dzīve nebija viegla viņa bija pastāvīgi jautra. Tajos laikos kaut kāda skola jau bija mani vecvecāki prata lasīt
Viss lasamais materials gan bija Bībele un dziesmu grāmata. Brakmaņi kā arī Priedīši pa ko rakstīšu vēlāk, bija Luteraņi.
Vectēvs no mātes puses ir Jēkabs Priedītis. Vectēvs dzimis un audzis vai nu Pērkones vai Cenkones pagastā. - Liepājas dienvidos. Saprotu viņš nav no saimnieku ģimenes
Viss ko zinu pa viņa ģimeni ir ka viņam māte ir minēta tādā sakarībā ka Jēkabs nācis uz Liepaju dzīvot vina ir nākuse līdz. Kādreiz jaunībā plaujot, tas plāvējs kas sekoja aiz viņa nav bijis uzmanīgs un ievainojis Jēkaba kāju. Klibojis visu mūžu. Tā mācijies turpat uz laukiem pie drēbnieka kas gājis no mājas uz māju apšūdams pēc vajadzības. Aprecējis [apprecējis] Annu Ansuli
Viņa bija saimnieka meita un kad brālis dabuja saimniecību tad Anna un viņas māsa dabuja mantojuma daļu naudā. Pārnākuši uz Liepaju dzīvot un pa mantojuma naudu nopirkuši ""nameli"" Laikam jau tikai tāds namelis vien bijis. Manā laikā pie Ādģēru dīķa namelis vairs nebija. Vectecs pircis dažus vecus uzvalkus ""utu tirgū"" (fleemarket) izārdijis un noņēmis paraugus piegriešanas šabloniem. Tā viņš arī mācījies kā amatā mācijušies skroderi pilsētā strādā. Sakarā ar to viņam nāca arī pilsētnieki dot darbu. Ādģeru dīkis kur bijis namelis bija galējā Liepājas dienvidus galā. Labi pieejams lauciniekiem."
1340520,"līdz laimīgi nonācām Amerikāņu gūstā. Vēlāk pārveda uz Angļu zonu, Līdz vasaras beigām ""ganijamies"" Putlosas mežā. Bija pietiekoši zāle un gliemēži. Vācu lauciniekiem nozuda pa aitai. Nāca rudens un iesēdināja vilcienā un rullējām uz Cedelgemu [Zedelgemu], Beļģijā. Tur nu letiņi baigi šiverējās
Materials vairākām grāmatām. Uztaisija izstādi un uzdāvināja Anglu komandantam rakstamgaldu un krēslu. Es uzgriezu rakstamgalda piederumus. 1946 gadā palaida mūs vaļā un aizveda atpakaļ uz Vāciju. Paldies Dievam, sieva ar visām trim meitām bija tikušas Amerikaņu zonā, Michenē [Minhenē]. Caur sarkano krustu viņa mani atrada un aizveda uz Grīnvaldi, Minchenes tuvumā. Grinvaldē iepazinos ar bijušo Minchenes mākslas akademijas profesoru, tēlnieku Feirij Weinmann Es strādāju viņa darbnicā dažādus darbus. Līdz ar to ari mācijos. Es biju dzirdējis ka terakotas taisa skalojot šķidru mālu formā bet viņš pieda veidošanas biezuma mālu abās formas pusēs un lika kopā. Man ļoti interesēja kā taisa ķīļus vai gabalu formu. Te nu sākās manas tautu meitas vēsture. Veidoju no plastelina [plastilīna] tautu meitu ar daudz izciļņiem un padziļinājumiem lai būtu laba prakse ķīlus lejot. Gribu uzsvert ka nebiju domājis veidot kaut ko izstādīšanai. Nezinu ja ar tas tā būtu bijis vai būtu ko labāku ""uzbūvējis"". Pavisam labi apzinos ka esmu tikai kokgriezējs tāds vidus mēra varbūt drusku pāri. Katrā ziņā lūdzu"
1340517,"Zigfrids Brakmanis
Esmu dzimis 1911. 24. decembrī. Pamatskolu beidzu 1926. gadā. Koktēlnieka amatu sāku mācīties pie Romualda Grinevica 28. gadā. Viņš, un Āboliņš bija vienīgie kokgriezēji kas beidza Mākslas Akademiju Latvijas brīvvalsts gados. 1930 g. abi aizbraucām uz Rīgu. 1931 g. sāku strādāt patstāvīgi. Kaŗa klausību pildīju Smagā Artil. [artilērijas] Pulkā no 1933 līdz 1934 g. Amatniecības kamera organizēja izstādi. Es izstādiju karavīrus pie dižgabala. Dabuju atzinības rakstu un ""dižgabalu"" uzdāvināju savam pulkam. Dažādas sīkākas lietas ir griestas [grieztas] bet galvenos lielākos ko atminu. Makša Rathfeldera galdniecībai griezu divas Čipendale edamistabas mahagoni koka. Viena no tām bija arī manis zīmēta. Galdnieks vai pasūtītājs parasti pasūtija darba zīmējumu mēbeļu zīmētājam Görke. Tad vienu ozola koka kabinetu Dancigas baroks un vienu guļamistabu, Biedermeier. Robiņa mēbelu fabrikai griezu iekārtu kādai sieviešu korporacijai, pēc Anša Cīruļa zīmējuma. Valsts Prezidenta goda krēslu Kongresa zālē. Visas četras kājas bija veidotas kā lauvu galvas, gotiskā stilā pēc arch Trofimova pienesta ģipša lējuma. Prof. Laubes zīmēts ""Waldschlöschen"" (ceļā uz Sarkandaugavu)  pārbūvēja Valsts Prezidentam kā vasaras mītni. Tur griezu tādu kā mazāku zāli baroka stilā. Tad arī vēl četrām vai piecām durvīm rotājumus, trīs kviešu vārpas apvītas ar prievīti. Katrai durvij tie paši elementi tikai citādā sakārtojumā. Šie rotājumi bija manis zīmēti. Nevaru nemaz iedomāties cik tiku griezis Ķemeru Viesnicas darbus. Robiņš bija saņēmis"
1340523,"Pietiekoši labi lai spēlētu baznīcas kapelē.
bija strādājis skārda (sheetmethal) izstrādājumu fabrikā ka meistars vai priekšstrādnieks. Izdomājis kādu uzlabojumu mašīnai lai darbu varētu ātrāk paveikt. Otrs dēls Kārlis mācījies pa mūrnieku un arī šajā amatā vēlāk strādājis. Šad tad iedzēris un nav bijis tādās reizēs prātīgs cilvēks. Tik tālu manā aprakstā nav bijis vēl precējies. Meita Elza bija strādājuse kapseļu un arī sērkociņu fabrikās. Tur satikuse māsas Mariju un Annu Priedītes. Elza iepazīstināja Mariju (manu mammu) ar savu brāli Edvardu. Elza apprecēja Ernestu Kļavu un viņiem bija meita Rita. Mans tēvs un mamma apprecējušies 19 gadu vecumā. Dzīvojuši jaunLiepajā. Tēvs laikam labi pelnijis. Esot bijis labi iekārtots dzīvoklis. Redzēju grāmatas un dažādas magazinas krievu arī latviešu valodā. Redzams ka bijis interesējies kas notiek pasaulē. Es esmu piedzimis kad mamma bija 23 gadus veca. Pa mana tēva māti omammu bija gan jāsāk rakstīt tūlīt aiz Ādama bet viss ar savu laiku. Nav arī nekādas daudz ziņas par viņu. Viņa bija dzimuse Lība Bromberģe. Nāca no tas pašas Sakaslejas. Kāmer vectēvs bijis krievos viņa strādājuse pie bagātiem vāciešiem Liepajā kā mājkalpotāja. Bija ļoti mīļas un laipnas dabas"
1340519,"skolu beigušais Imants Laugalis un otrais tās pašas skolas Enģelis. Tad nāca vāči [vācieši] līdz 2 pēdējie, pārējie latvieši. Es tiku izņemts no pulka un pārcelts uz divizijas štaba rotu kā tāds kas nu rīkotu tādus pašus kursus 15 div. Vāciešiem nebija nekāda interese ierīkot atpūtas namu ar darbnicu. Biju tagad piektais ritens [ritenis].Sūtija mani uz Rīgu mainīt filmas ko aizmugurē rādīt. Valkāju uniformu bet šaujamais man nav bijis. 1944 vasaras beigās 15.to kuģoja uz austrumprūsiju. Tur nu pēdīgi bija atpūtas nams bet nekādi rīki. Nu tad lai klausoties virspavēlniecības frontes ziņojumu, pārtukojot [pārtulkojot] latviski un nolasu mājas iemītniekiem. Ja tas izklausās smieklīgi tad klausies kas tālāk nāk. Mans nākošais uzdevums bija braukt uz 
[..]
, Čehoslovakijā, tur bija tā iestāde kas Berlīnē vadīja to kursu. Iemesls? Divizijas vācu virsnieki grib dāvināt bērna šūpuli kāda cita virsnieka sievai, kas kaut kur vācijā gaida bērnu ierodamies. Šūpulim jābūt izjaucamam, rietumvācu garā ar ģimenes ģerboni galvgalā.Nekur jau nesteidzos, bet šūpuļa darbs gāja uz beigam un krievi arī nebija vairs tālu. Tā sapakoju šūpulu, pārsviedu pari plecam un gāju uz staciju. Braucu protams uz ziemeļiem. Apriļa vidu atradu to kas bija bijuse jau tā sabrukuse ""slikta kompanija"" Tikai štaba rotas virsseržants bija palicis dzīs, pārējie kas ko zinaja pa to šūpuļa ""aferu"" bija beigti, arī nākošais tēvs. Mani pielika kādai latviešu saujai kas raka tanku aizsprostus. Cik ilgi rakņāsies? Gājam uz rietumiem."
1340533,"*tas bija kad bijām pārnākuši uz Vecliepāju
tā paaugstu pie sienas bija petrolejas lampiņa pa daļai aizsegta ar krāsainām bilžu grāmatas lapām. Mamma saka kā tā esot tiešām bijis. Tā bijuse guļamistaba un lampiņa bijuse aizsegta lai nespīd acīs. Nākošā domāju bija 1914 gada ziemassvētkos, kad bijām pie mammas ģimenes. Istabā bija appušķota eglīte. Mēs bijām istabā tikai ūmamma, Līne un es. Man ļoti interesēja eglītē pakārtais valrieksts. Tā es būtu bijis trīs gadus vecs. Vēl varbūt nedaudz vēlāk es biju Līnei līdz pie kādas viņas draudzenes. Bijām pārvākušies uz dzīvokli Vilhelmines ielā 46. Vectēvs zāģēja dēļus baložu būdas pamatam. Viņš lidināja balozus un gāju viņam līdz ārā baŗot baložus. Nu nāk visvairāk atmiņā palikušais piedzīvojums
Es nezinu kā to zinu, bet esmu drošs ka tas bija Lieldienu rīts. Tāds kā paagris un dzestrs rīts. Man bija jaunas kurpes kājās. Es nekad viens nebiju izgājis uz ielas. Biju gājis tikai vai ar ūmammu vai Līni uz veikalu. Šoreiz izgāju uz ielas un gāju pazīstamā virzienā uz 
Henvica
 veikalu kas bija uz Jūrmalas ielas stūra. Bet es tur neapstājos gāju pāri ielai,gāju pāri Hermaņa ielai līdz Dārtes ielai. Es protams toreiz nezināju kā tās ielas sauca. Uz Dārtes ielu pagriezos pa labi un aizgāju līdz Ūlicha ielai un gāju pa to. Tā bija skaista iela. Nebija bruģēta lieliem, apaļiem akmeņiem kā pārējās ielas. Šī iela bija rullēta skaistu dzeltenas grants (gravel)  klāta Te mani ieraudzīja"
1340532,"Tāpat arī mana mamma šuva lauciniekiem un zvejnieku sievām. Nezinu kur, bet Anna strādāja. Tā to kaŗa laiku pavadījām. Kādu vakaru ieradās mana tēva ģimenes bēgļi.Esot krievijā arī satikuši manu tēvu un kopā braukuši uz mājām bet pie robežas esot vēl kādas vācu bandas ņēmušas bijušos kaŗavīrus gūstā un mans tēvs braucis atpakaļ uz krieviju. Kārlis bija krievijā apprecējis Annu, Rīdziniec. Viņiem bija divi dēli Herberts, tas mira bērnībā un Harijs. Vēlreiz satiku te teva ģimeni tas bija vectēva bērēs. Zaudēju visus sakarus ar viniem. Aizgāju tikai šad un tad pie omammas. Viņai bija grūts mūža vakars
Mamma ievietoja ""Valdības vēstnesī"" ka meklē Edvardu Brakmani. Bet neatsaucās un manu vecāku laulību šķīra. Mamma apprecēja Stefanu Vulfu un viņu meita Ausma piedzima 1924 gadā 26 decembrī. Kaut arī mums nav viens tēvs es Ausmu esmu mīlējis un mīlu kā savu māsu. Patēvs strādāja gāzes fabrikā un mamma šuva. Ūmamma dzīvoja pie Annas bet nāca katru dienu Ausmu  un gatavot mums ēdienu. Mammai darbnīcā bija tagad divas šujmašīnas. Bija dažas palīdzes un arī mācekles. Viss jau būtu bijis labi ja nebūtu iedomājušies uzsākt veikalu. Iekrista parādos līdz kaklam. Tālāk stāstīšu kad runāšu pa dzīvi Rīgā. Gribu pakavēties pie atmiņām bērnībā. Tas būtu bijis vēl kamēr tēvs bija mājās. Stāvēju istabā"
1340529,"Pieliec attiecīgā vietā.Vilhemines ielā 66 tas bija 1921 g. mamma man nopirka Nellīti un pēc neilga laika dabuju arī menbalto runcīti Jancīti. Viņi abi kopā uzauga un ļoti labi satika, ēda no viena trauka un šad tad kamēr vēl bija jauni arī spēlējās. Nelīte nāca man līdz kur vien gāju. Viņa pavadija mani un draugus kad gājām uz Pērkones apcietinājumu makšķerēt un uz jūrmalu peldēties. Es dažreiz noslēpos un mamma nemaz nepiegriezdama Nellītei vērību teica ""nezin' kur tas puika palicis"" un viņa tūlīt meklēja mani un arī atrada. Mamma no paša sākuma runāja ar Nellīti kā ar cilvēku un grūti ticēt viņa saprata ka jānes avīze Annai, saprata ka jādzen sveši kaķi ārā no sētas es varētu daudz, ļoti daudz rakstīt pa Nellīti."
1340531,"Priedīšu dēls Jēkabs bija braucis uz kuģiem
Kādus gadus laikam uz amēriku un atpakaļ. Bija savedis daudz labas lietas mammas singera šujmašīna arī bija viņa vesta. Viņš bija nokāpis no kuģa un palicis amerikā jau pirms pirmā kaŗa. Panelavs bija viņu saticis Nujorkā latviešu klubā. Tagad vēl pa manu tēvu, māti un veciem Brakmaniem.
Tā nu mans tēvs un mamma bija precējušies es biju piedzimis un viss būtu kārtībā. Bet tā nebija. 1914 gada jūnijā izcēlās kaŗš
Manu tēvu iesauca armijā, Kārlis laikam bija pa jauns viņš palika mājās. Vācieši gāja strauji uz priekšu un izplātijās baumas ka vācieši sūta vissus [visus] vīriešus uz vāciju strādāt. Tā nolēmuši bēgt uz krieviju, Vectēvs Brakmanis, dēls Kārlis, meita Elza ar vīru Kļavu un meitu Ritu braukuši uz Krieviju un atstājuši omammu māju sargāt. Nu vai nav : prātīgu"" cilvēku doma. Saprotams mans tēvs bija jau aizsūtīts. Mamma ar mani gāja uz Vecliepāju saviem vecākiem astājot dzīvokli vissam [visām] mantas. Dzīvoklis tika izzagts atstājot tikai lielākās lietas kā gultu, skapi un paldies Dievam šujmašīnu. Tas lietas nu pārveda uz Vecliepāju. Tā mēs tagad bijām kopā. Vectēvs šuva cik nu kādam kas bija šujams. Vislabak lauciniekiem un zvejniekiem tie 
[..]
 varēja samaksāt ar zivīm vai kartupeļiem. Bija jāuzmanās vissa [visa] raža bija jānodod vāciešiem."
1340525,"Omamma vai ūmamma kā es viņu saucu arī bija dzimuse vienā no minētiem pagastiem. Viņa arī bija tolaiku skolā gājuse. Zināja pasaules daļas Eiropa, Āzija, Āfrika, Amerika un Australija. Toreiz neviens nezināja neko pa Antarktīdu. Viņa bija ļoti labas dabas bet nebija jautra kā Brakmaņu omamma. Šī bija arvienu nopietna. Patiesībā labai omai vai priekam nebija arī nekāds iemesls. Viņai bija vērpjamais ratiņš, kārstuve un tītavas. Aiz skapja bija izjauktā veidā arī aužamās stelles. Tās stelles nekad neredzēju lietojam. Bet ratiņu gan. Ja kāds adīts gabals bija bojāts tad to izārdija, uz kārstuvi izkārsa un savēla kodaļā uz ratiņa saverpa dzijā un adīja pa jaunu zeķes un adītas jakas. Ūmamma man mācija vakarlūgšanu
Ak saldais mīļais Jēzuliņ'
Nāc taisi mīkstu spilventiņ'
Un dusi manā sirsniņā
Ar enģelīšiem dziedādams
Dievs augsti teicams slavējams
Viņas mammai neesot paticis mācītājs tur lauku draudzē un tā nākuse uz Liepāju baznīcā. Viņa piedzīvojuse 115 dzīvības gadu. Jēkabam un Annai Priedīšiem bija trīs meitas un dēls. Meitas vecāka Marija mana mamma tad Anna un Karolina (Līne) dēls Jēkabs. Bijis vēl Indrikis bet tas miris ļoti agrā bērnībā."
