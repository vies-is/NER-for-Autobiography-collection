File-ID,Transcribed Text
1169937,"1991.
SUMMER IN SIAMA (THE POGUES)
Vasara Siāmā gan tā nav. Taisījos stāties Kultūras akadēmijā un tagad izkritu pirmajā eksāmenā. Tukšums nu ir. No ""laivas izmestā"" sajūtas. Nākošgad stātos atkal, bet vēl ziema jāpārlaiž kaut kādā dienestā, darbā vai nedarbā.
   27. jūnijā bija pēdējā diena, kad strādāja Planetārija kafejnīca jeb īsuma ""auss"". Vakarā to aiztaisīja uz visiem laikiem. Pirms Jāņiem ""Parks"" tur bija sarīkojis dzejas vakaru. Vairāki ausisti, kuri sevi uzskatīja par dzejniekiem un dzejniecēm. dzer ""skrūves"", pīpē. Gabim un Aldim, man šķiet ir vērtīgākas idejas, bet viņi neskrien ar katru lapiņu, lai lasītu visiem. Tad uz krēsla uzkāpa kāds bārdainis, kurš teicās esam no VFR, un sāka pērkondimdošā balsī dziedāt kaut kādas ārijas. Beigās vēl kāds mīkstais sāka trakot, liels juceklis, mēs esam kārtējo ""auss"" cirku redzējuši un attālinamies.
   ""Dieva auss"" - tā bija kā mājvieta rudenī, ziemā pēc lekcijām, stundām vai vienkārši draņķīgā laikā. Tā bija vieta, kur piedzima un arī nomira visdažādākās radošās idejas vai plāni. Grūti patikt ko visu mums nozīmēja šī kafejnīca, vispār šis nams, īstenībā baznīca.
   Tajā dienā tur mēs ar ""zaļo"", vēl kādu tipu iedzērām tēju un tā nu tā epopeja beidzās.
   Jēcis vēl esot uzlīdis tornī, bet milicis nodzinis lejā."
1135699,"1986. gada februāris
Vidriži
Taka aiz kūts ved cauri nelielajam meža stūrītim un izved pie ceļa. Pāri tam pie vāciešu mājām ceļa malā stāv veca, nomelnējusi siena guba. Pie tās kaut kas kust. Rādās, ka tas ir zaķis. Ziemas salā atnācis pagrauzt veco sienu, bet es viņu iztraucēju. Pelēcis apjukumā nezin uz kuru pusi skriet. Izlecis uz ceļa tas pēdīgi atskārš kur mežs un pa ceļu aizjož uz Vilkaču purva mežu.
Pa Skultes ceļu paeju uz leju un paveras plašs skats. Skultes ceļš itkā ir robeža starp diviem apgabaliem. Pa kreisi no tā dienvidaustrumos, austrumos plešas ganības, lauki ar mājām līdz pat Mirdzošajam spogulim, bet pa labi no lielceļa aiz pļaviņas drūms stāv Melnais sils. No tālienes tas izskatās, kā tumši zaļš mūris, ko veido garas un kuplas egles. No tā vasaras naktīs nāk ārā mežacūkas, stirnas, aļņi un citi meža zvēri. Tālāk mans ceļš ved pāri pļaviņai gar mežu uz pauguru, kas"
