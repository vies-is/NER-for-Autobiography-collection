File-ID,Transcribed Text
1314421,"40.
1896. g. novembrī pr. A. Kalista saslima ar plaušu karsoni un dažas dienas vēlāk aizvēra acis uz mūžu.
Nāves brīdī pie mirēja gultas atradās pr. Pl. Šarkovskis, draugs no Sibirijas gaitām, skolotāja Ozoliņa dzīves biedre un skolotāja palīgs Andrējs Medinš. Pusstundu vēlāk ieradās skolas pārzinis J. Ozoliņš, kuram itkā sapnī parādijies nelaikis, lūdzot to nomazgat.
Prāvests Augustinš Lukso mirušo pr. Andrēju Kalista, sēru misas tērpā, iezārkoja ozola zārkā un novietoja baznīcā uz augsta, melnas segas pārklāta, katafalka. Uz zārka uzlika misāli un uz tās biķeri pārklātu ar sēru stulu. Ap katafalku degošās vaska sveces, rudens puķu vaiņagi un ziedi ap zārku un katafalku, bija pēdējā pateicība mirušajam no dzīvājiem. Trešā dienā pēc svinīgām baznīcas cermonīnijam, lielam baužu [ļaužu?] baram piedaloties, priekšgalā ar krustu, karogiem un vairākiem priesteriem iecienito priesteri guldija Vaiču kapsētā pie lielā krusta. Iemīļoto priesteri apraudāja visa Šenbergas draudze. Kapsēta bija pārpildīta pavadītājiem, starp tiem daudz citu konfesiju piederīgie. Pat žīdi, mazā miestina vairākums, drūzmējās ārpus kapsētas"
1314424,"43.
J. Ozoliņam, apdavinātam ar labām atmiņas spējām un darba centību, iegūt skolotāja tiesibas nenācās pārāk gŗūti. Iepazinies skolotāju kursos ar mācības metodēm, vins Bauskas pilsētas Kreisschulē izturēja pārbaudijumus un sanēma pagasta skolas skolotaja diplomu. Par šīs apliecības iegūšanu mums bērniem Tēvs stāstija: ""braucot uz pārbaudijumiem pr. A. Kalīsta upurēja sv. misi pie Šenbergas Dievmātes brīnumspējas altara. Priesteris un es sirsnīgi lūdzamies. Tas bija manas turpmākas dzīves izšķirošais jautajums, – būt vai nebūt par skolotāju? Dievmāte mūsu lūgsmi izklausija. To, bērni, iegaumejat..."" Tēva aizrādījums bērniem gāja dzīvē līdzi.
Uz diploma pamata Jelgavas rajona tautskolu inspektors Jēkabu Ozolinu aptiprinaja par Šenbergas pagasta skolas pārzini. Nostabilizējies skolā, pārzinis J Ozolinš, sāka piegriest lielāku vērību jaunās skolas apkārtnes izdaiļošanai. Ap skolas namu iestādīja kiršu kokus, iedēstija ogu krūmus, dažas ābeles un smilkšaino zemi pārvērta auglīgā dārzā. Pretim dzīvokļa logiem ierīkoja puķu dārzu un dīķa malā – bišu druvu."
1314422,"41.
žoga, ne vis aiz vienkāršas zinkārības, bet patiesas cienas pret nelaiki, kuŗu pazina kā ideālu Dieva kalpu, sirds līdzjūtīgu cilvēku un sirsnīgu bērnu draugu.
Dažus gadus vēlāk skolotāja J. Ozoliņa ģimene, savam dārgājam labvēlim un mīlājam priesterim, uzlika čuguna krustu, kuru iesvētija neļaiķa krustdēls diakons Jēkabs Ozolinš, asistējot brālim subdiakonam Pavilam un vietējiem priesteŗiem. 
Uz krusta zeltītiem burtiem vienkāršs uzraksts:
""Sacerdos Andreas Kalista.""
1836 annos 1896.
Requiescat in pace!
Šenbergas jauno skolas namu iesvētija prāvests Mikuličs 1877 gada rudenī. Skolai tiešam bija izraudzīta skaista vieta. Tā atradās pie lielceļa, ceturtdaļas verstes attālumā no baznīcas, liela meža malā. Par Šenbergas skolas atvēršanu vislie[lā]kā pateicība pienākas draudzes prāvestam"
1314423,"42.
Mikuličam, kam jaunatnes izglitība bija sirds lieta, bet par tas nooganīzešanu un vadību pirmajam skolotājam Jēkabam Ozolinam.
Tai pašā gadā draudzē iemīloto prāvestu Mikuliču, paaugstinot par kanoniku, pārcēla uz Kauņu.
Vina vietā, kā jau minēju, atnāca lietuvietis Miķelis Šuipo, kas diesgan labi runāja latviski.
Sabiedriskā darbā vinš nekādu dalību neņēma; skolu aprūpēja vikāri. Pēc vācu atslāpes (ap 1878. g.) Baltijas valstīs iesākās pārkrievošanas laikmets, t. i rusifikacija. Krievijas Cari vistiesiskākā veidā centās to panākt. Skolu pārraudzībai tika iecelti krievu tautības inspektori un krievu valodai ieradīta galvenā vieta, sākot ar otro mācības gadu. (Treilands–Brīvzemnieks latvietis bija vienīgais tautskolu inspektors Rīgā). Skolotājiem, kas darbojās skolās, bet nebija tiesību, vasaras brīvlaikā bija jāapmeklē skolotāju kursi un viena gada laikā jāiegūst šis tiesības, jo pretējā gadijumā, draudēja atlaišana.
Jēkabam Ozolinam nebija skolotāja tiesības, lai gan krievu valodu tas pārvaldija teicami, jo bija gatavojies iestāties junkeru skolā"
1314420,"39.
Neatteicās, kā agrāk, kopā ar J. Ozoliņa [ģi]meni braukt viesībās, pat dažreiz uzai[c]ināja sarīkot viesības. Visur pr. Kalista bija iecienīts un mīlš cieminš. Latviešu valoda nu jau nebija šķērslis sarunām. Viesībās, būdams labā omā, daudz stāstīja par dzīvi Sibirijā, piepīdams veseligu humoru. Stāstot rādija kreisājā rokā ieberstās rētas, kas bija palikušas, kā mantojums, no ta laika, kad bija ķēdē piekalt darba tačkai. Šo gadijumu atstāstot priesteŗis skumjā balsī dziedāja poļu valodā paša sacerēto dziesmiņu ""Wycher saszumial po pustym stepi..."" kas latviešu tulkojumā būtu:
""Vēji gaudā stepju tālēs,
""Sniega dejā žēli zeme vaid.
""Mīlos dēlus nepārnākot
""Māmuliņa gaid .. un nesagaid!
Pr. A. Kalista religiozais audzināšanas iespaids dziļi iespiedās Ozoliņa bērnu sirdis, kas deva tautai divus latviešu priesteŗus. Diemzēl pr. A. Kalistam nebija lemts piedzīvot abu iesvētīšanu. Krustdēlam Jēkabam bija tā laime, kā četru zemāku svētibu klerikam, apkalpot pie altāra savu krustēvu, bēt Pavilam ari tās nebija."
1314425,"44.
Ar drošāku sajūtu uzstājās pagasta veldē un muizā par algas paaugstinājumu. Muiža bez kaulēšanās apsolija 40 rublu gadā, bet pagasts ar dinģēšanos vienojās par 250 rublu, piekaulējot par to. J. Ozolina dzīves biedrei, mācīt meitenēm roku darbus–: adīt, tamborēt un aplāpit...
Tai laikā par pagasta skīvēri bija pārvācojies latvietis, – ar sievu vācieti, – abi lutera ticīgi, – Krauklis, kas saucās par Krauklē, – lai skanētu pēc vācu izcelsmes uzvārda. Mājās sarunājas vāciski un bērnus pagasta skolā nelaida, bet algoja gubernanti, kas mācija vāciski.
Ar J. Ozoliņu nedraudzējās. Viņa acīs skolotājs Ozolins bija un palika skrodeŗa zellis, kā agrāk.
Saņemdams pirmo palielināto algu, tēvs nopirka zirgu, govi un vienu cūku. Divas vistas, suni un kaki sanēma no bērnu vecākiem, kā dāvanu. Vēlāk iegādājās ratus un pajūgu.
Mūsu māte, Olga–Juljanna, kā jau minēju, bija inteligentu vecāku vienīgā meita. Viņas ģimenes valoda bija krievu, (franču?)–vācu. Kad apprecējas, iemācijas latviešu un poļu valodas. Savus bērnus"
1314391,"10.
Sv. misa bez partrauku turpinājas no plk 5 rīta līdz pusdienai. Priesteri spredikoja latviešu, lietuviešu, poļu un pat vācu valodās. Baznīcā skanēja slavas dziesmas un pateicības lūgšanas dažādu tautibu valodās. Stundam gaŗās meditacijas (apdomašanas) pēcpusdienās aizgrāba baznicenus līdz asarām...
Svētki noslēdzās pirmdienas pēcpusdienā ar tik pat svinīgu procesiju, kā iesākās un pateicības himnu:
""Te Deum laudamus...""
Katram baznīcēnam, ari nekatolim, neaizmirstāmā atmiņā dziļi sirdī iespiedušies Kanepenes vakara krēslā, pie Dievmātes altāra, dziedatās litānijas vārdi ar kādiem tiek godināta, slavināta, cildināta, apveltīta un salīdzināta Dieviškīgā Pestitāja Māte – un klātesošo lūgsmes piedziedājums: lūdz Dievu par mums!
Skaistkalnes Dievmātes altāra svētbilde, – Jaunava Marija ar bērninu Jēzu klēpī un diviem lidojošiem engelišiem ar baltu lilijas ziedu zariņu rokās, laikam ir tik pat veca, kā sirmais dievnams, kas kā sargenģelis gadu simteņiem sargājis un sargā Skaistkalnes katoļus no protestantu ietieksmēm"
1314396,"15.
pagasta dzīves biedri, – čakļu mājas kopēju un teicamu saimnieci. Krogs bija un palika mīlāks, kā gādīga laulene un labi iekoptas mājas. Saimniecība sāka nikuļot un slīdēja uz lēju. Noma Jurģos netika nomaksāta un ar katru gadu palika smagāka. Nebija nē Dieva svētības, ne laulības kopdzīves saskaņas.
Pienāca baiga liktenīga diena. Fricim bija jāatstāj tēva māja. Muiža utrupē tās pārdeva.
Jaunakais dēls Jēkabs, mans tēvs, tikko bija ievēlēts Šenbergas pagasta skolā par skolotāju. Bez apgādības palikušos vecākus vins uzņema un deva tiem rūmi un uzturu.
Lūk, kā dazreiz liktenis ņirgojās!
Dēlam Jēkabam, kas no vecākiem nebija nekā mantojis, iznemot kailu dzīvību, pienācās uzturēt nabadzībā un nespēkā nonākušos vecākus, bet dēlam Fricim, kas mantojumā sanēma mājās, nebija ne pašam kur apmesties, ne vecākiem kur mitināties..."
1314385,"4.
krasta pacēlās liela sarkanu ķegeļu divstāvu celtne, – šīnagoga, – zīdu īpasums. Miestiņam no austrumiem pieslējās barona Nikolāja Korfa muižas zeme, kas neietilpa miestiņa robežās. Muižas pils uz upes labā krasta bija skaista moderna diviem stāviem celtne. Tās priekšā lapu koku iežogots plašs pagalms ar puķu dobēm, grantētiem celiniem un atpūtas sēdvietām, – krāsotiem soliem.
Barons, kam piederēja Šenbergas pagasts un miestinš, muiža nedzīvoja. Muižu pārvaldīja vācietis Vosmus (vēlāk fon Steins). Vietējie zemnieki Vosmu neieredzēja vina brutālibas un bārgumu dēl. Muižas zemniekus viņš nokalpināja, verdzināja un pat pielietoja (vergu laikos) miesas sodu. Tā vien liekas, kā Adolfs Allunans savai lugai ""Kas tie tādi, kas dziedāja?.. sižetu ņēmis no Šenbergas muižas dzīves.
Par cik muižas pārvaldnieks bija nei[e]cietīgs un brutāls, par tik barons Korfs bija laipns un izpalīdzīgs. Vinš ar ģimeni dzīvoja Kreicburgā (vēlāk Krustpils) un retu vasaru pavadīja Šenbergas muižā; lielāko daļu dzīvoja ārzemēs. Krogi muižniekiem deva lielus ienākumus, tāpēc ar to atvēršanu vini neskopojās. Šenbergas miestiņā vien bija pieci krogi, vācieša Teodoza Lodinga"
1314398,"17.
cietokšņa baznicā un palūgt Dievu, kā bez mērķa blandīties cilvēku pārpilditās ielās. Kādā saulaina pavasaŗa dienas pēcpusdienā, kad viņa kollegas blandijas pa pilsētas ielām, vai sēdēja krogā pie alus kausa tērzēdami, J Ozolinš iegāja cietokšna dievnamā. Ceļos nometies pie Dievmātes altara skaitija Rožukroni. Te kāda roka skāra viņa plecu un sekoja jautājums: ""Kā tevi sauc?"" Jēkabs, kā asa zibeņa kerts, uztrūkās kājās un izstiepies kareivja stājā atbildēja uz jautājuma. Vina priekša stāvēja pulka komandiers. Savā piezīmju grāmatinā pulkvedis atzīmēja viņa uzvārdu, rotu (kurā dienēja) un dienesta pakāpi.
Kareivis J. Ozolinš savā nesaprasanā nodomāja, kā iekūlies nepatikšanās, lai gan nekādas vainas nodarijis neapzinājās – Šī liktenīgā tikšanās baznīcā, pie Dievmātes altāra kāpnēm, ar sava pulka komandieri, J Ozoliņam bija visas turpmākās dzīves labklājiba, svētība un laime...
Pāris dienu vēlāk pavēlē bija lasams: ""kareivis Jēkabs, Friča dēls Ozolinš, par priekšzīmīgu uzvešanos paaugstināts dižkareivja pakāpē.
Pēc pavēles izsludinašanas pulkvedis"
1314380,"Mana mūža atmiņas.
Vectēva Friča, tēva Jēkaba un dēla Luca Ozoliņu
atmiņu virkne.
Sakopojis
Lucas Ozoliņš.
Zemgalietis.
Bafalo N.Y.
1959. g."
1314393,"12.
kokiem; cilvēki glābiņu meklejuši baznicā pie Dievmātes svētbildes – un paglābušies – no šīs nāvi nesošās slimības.
No tautas nostāstiem varam secināt, kā svētbilde ir no Dieva apveltīta ar brīnumdares spējām, jo ""Vox populi, vox Dei – t. i. tautas balss ir Dieva balss."" – Tauta nemēdz par svētam lietām baumot.
––""––""––
Kā kronika stāsta, latviešu dzimtlaudis hercogu laikos, kas izbeidzās 18 gadu simtenī un šim periodam sekojošā Krievu laikmetā, bija tikai ""Erbseelen"", muižnieku dzimtcilvēki un tāpēc individualizēt ar uzvārdu palīdzību nebija vajādzīgs un tas nebija muižnieku interesēs. Muižniekiem interesēja vienīgi dzimtcilvēku skaits.
Kurzemes (Zemgale ietilpa Kurzemes guberņā) latviešu zemnieki uzvārdus saņēma 1834./35. g. Manu vectēvu Frici barons iesaucis, viņa lielā un spēcīgā augumu pēc, par Ozolu.
Fricis Ozols bija Šenbergas muižas dzimtcilvēks (vergs). Pēc vectēva nostāstiem"
1314381,"Piezīme:
Mana mūža atminas ir papildinātas ar vectēva Friča (dz. 1798–miris 1892. g), vecmāmiņas Mades (dz. 1801–m. 1895 g), tēva Jēkaba (dz. 1842–miris 1933. g.) stāstītām atmiņām un mana mūža pieredzējumiem.
Lucas Ozolinš."
1314388,"7.
Pastasts stāsta:
Senbergas miestiņa un plašā novada īpašnieks, fon Šönbergs un viņa dzimtlaudis bijuši protestanti. Kādās medībās, vēl gados jauns muižnieks, zaudējis acu gaismu, ko slavenākie acu ārstu specialisti nespējuši atgūt. Kādā svētdienas rīta pastaigā muižnieks, sava pavadona pavadībā, uzrāpies kalna virsotnē. Pēkšni aklājam atverušās acis un spilgtā gaismā apgaismojusi kalna virsotni – un acumirkli nodzisusi – Šī brīniškīgā parādība aklo muižnieku uzvedusi uz domām šaī vietā uzcelt baznīcu. Šo kalnu aklais fon Šönbergs atdavinājis Jezuitu ordenim baznīcas celšanai; piesolīdams vergus būves darbiem un līdzeklus būves vadītājiem.
Būves darbi ilguši vairāk gadu. Vergi strādājuši no agra rīta līdz vēlam vakaram. Veduši no apkārtnes laukakmeņus un pa lēsenājām sastātnēm no Ciņu mājām (apmēram pusverstes) vēluši baznīcas mūros, iemūrei. Fon Šönbergs ar ilgām un nervozitāti gaidijis baznīcas uzbūvi. Labi ēdinājis vergus, lai darbs atrāk soktos.
Tautas pastāsts izbeidzās ar baznīcas iesvēti, kad neredzigais muižnieks fon Šönbergs"
1314551,"9.
abu konfesiju garidznieki, jauktu laulību gandrīz kā nebijis, bet pāriesana katoļu ticībā bijusi parasta parādība.
Lielākie svētki (atlaidas) Skaistkalnē – Kanepene, – 40 stundu atlaidas, augusta mēneša pirmā svētdienā. Tās svinēja trīs dienas: sestdien, svētdien un pirmdien. Svinības sākās piektdienas vakarā, saulei norietot, ar ārpus dievnama svinīgu procesiju, vesperēm un Dievmātes lītāniju. Procesiju vēlāk Kurzemes generalgubernators aizliedza, motivejot savu aizliegumu ar naivi–smieklīgu iemeslu, – procesijas karogi baidot gaŗam braucēju zirgus. Tai pašā reizē ierobežoja svešu priesteru piedališanos atlaidās, nosakot šo skaitu uz diviem svesiem priesteriem. Agrāk atlaidās ieradās 8–10 svešu priesteru, seviški no kaiminu Lietuvas un pat no Rīgas.
Vai arī priesteri baidija zirgus, aizlieguma netika minēts...
Uz Kanepenes atlaidām dievlūdzēji no tuvienes un tālienes, pa liču loču baltajiem lielceļiem un lauku šaurājām teciņām, plūda kā upes straume uz dievnamu, lai atdotu godu Dievam un Vina žēlastības pilnai Mātei, Jaunavai Marijai."
1314392,"11.
Dievmātes altāra svētbilde, ir katoļu balsts, no kuŗas izstaro dieviškīgais spēks. Pie šīs svētbildes steidzās, un steigsies laužu bari meklēt palīgu grūtā brīdī un pateikties par saņemtam žālastībām. Tautā ir iesaknojusies dzīla pārliecība, kā svētbilde ir apveltīta ar brinumdares spējām. Tautas pārliecībām ir magisks spēks un tas seko kā mutes mantojums no paaudzes uz paaudzi. Un lai gan, sv. Katoļu Baznīca nav oficiāli pieskaitījusi Skaistkalnes Dievmātes svētbildi pie brīnumdaritājām, bet tauta stipri tic, kā Visuvarenājam Dievam labpatik Dievmātes pieludzējiem pieškirt savas žēlastības. Nav noliedzams, kā lūdzoties pie Dievmātes altara svētbildes, daudzi sanēmuši, ko lūgušies. To nepārprotami liecina pie altāra balstiem piestiprinātas zelta un sudraba votas, kā pateicības apliecinājumi. Tie ir konkreti liecenieki.
Verstes attālumā, meza malā, ir kāds paugurains uzkalninš, ko vēl šodien sauc par mēra kapsētu. Kad mūsu zemē plosījies briesmīgais mēris un cilvēki miruši, kā rudeni lapas birst no"
1314382,"1.
Dievs man piesķīris piedzīvot sirmu mūžu. 1959. gadā 10. oktobrī pagaja 80 gadu kopš manas dzimšanas, 8. augusta nosv. laulības kopdzīves 50 gadu Zelta kāzu jubileju, 18. oktobrī pagaja 61 gads kopš uzsāku skolotāja un reizē ari sabiedriskā darbinieka gaitas un 18. martā piepildījās 75. gadi manai dzīves biedrei Antonijai, dz. Šneiders.
No sirds pateikdamies Dievam un Viņa Svētājai Mātei, Jaunavai Marijai, par garājā mūža bagātīgi saņemtājām želastībām, Dieva un cilveku priekšā, apliecinu, kā bez Visspēcīgā Dieva palīga un Jēzus Kristus Dieva Dēla Mātes, Jaunavas Marijas gādības, palīdzības un aizsardzības, paša spēkiem nebūtu spējīgs sasniegt tādu vecumu un izcilu augstu stāvokli, kādu ienēmu valsts dzīvē, sabiedriski-kulturālā darbā un laulības kopdzīves saskaņā, mīlestībā un laimē.
No bērnu dieņām, līdz sirmā vecuma gadiem, mani laimīgi vadīja sv. Bernarda lūgsmes vārdi: ""Piemini, Vislaipnā Jaunava Marija, kā vēl nekad nav dzirdēts, kā kāds būtu atstāts, kas pie Tevis meklējis patvērumu,"
1314397,"16
Kā jau minēju Friča Ozola jaunakais dēls, mans tēvs, Jēkabs Ozolinš, dienēja Grodnas garnizonā. Tai laikā kaŗa dienests ilga 8–10 gadu, skatoties kādā kaŗaspēka vienībā jaunkareivis tika iedalīts. J. Ozolinš nodienēja 10 gadu. Starp kareivjiem garnizonā vinš bija vienīgais latvietis, parējie, krievi, poli, lietuvieši... Žīdus cietokšna garnizonā neiedalija.
Jaunkareivim J. Ozoliņam kaŗa dienests nebija vieglais. Lielas grūtības sagadāja k[r]ievu valodas neprašana. Draugu tam nebija; cittautieši nelabprāt ar viņu draudzējās un maz ievēroja. Vinš tomēr bija laipns, izpalīdzīgs un gribēja ar saviem biedriem sadzīvot draudzīgi, kas ari vinam izdevās. No dabas apdāvināts ar labu atmiņu, no bērnības pieradināts darbam un izturībai un no vecākiem ieaudzinats kārtībā un disciplinā, vinš ātri ieguva biedru uzticibu un priekšniecības ievērību.
Nobeidzis jaunkareivja ierindas apmācības un ieguvis veckareivja izejas atvalinājuma tiesības, kas tika dotas katru otro svētdienu, J. Ozolinš reti kad tās izmantoja. Vinam labāk patika palikt kazarmās: palasīt grāmatas, pamācities krievu valodu vai ieiet"
1314386,"5.
alus brūzis un barona spirta tecinātava. Uz katra lielcēļa, kas veda Šenbergā, no Rīgas, Bauskas un Fridrichstates (Jaunjelgavas) 3–5 verstes no miestiņa, cela malā, atradas krogs ar pajūgu stadilu (pajumti). Sestdienas un svētdienas vakaros krogā notika ""večerinkas"", kur pie harmoniku skaņām tika dejots, dzerts un lustigi uzdzīvots...
Daudzie krogi bija zemnieku posts, nelaime un ģiemnu traģedija. Ne vienu vien zemnieku krogs iedzina parādos un viņa īpašumu, ko bija iegūvis verga sviedru darbā, muiža pārdeva ūtrupē, ko nosolija laipnais tuklais kroga papus un dzīvo un nedzīvo inventaru paturēja par krogā nodzērto parādu.
Jaunājam saimniekam, pārņemot māju vecais, ar paša audzētā birže nogriesto nūjinu, iestreipoloja bandenieku kartā, iegrūzdams sevi un ģimene nabadzībā un postā.
Tādi gadijumi nebija retie un tos diemžel skāra vairāk Šenbergas un Kurmenes katoļu pagastus, kas bija muižas saimnieki, kā apkārtējo kaimiņu Bārbales, Stelpes, Valles, Neufaltes un Krusas-Jaunsaules, luterānu pagustus, kas bija kroņa zemnieki un māju rente (noma) uz pusi mazāka un klaušu"
1314399,"18
pieņēma dižkareivi J. Ozoliņu par denčiku – (sulaini) dodot uzturu un rūmi, – nelielu istabiņu bēniņos. Tai paša dienā dižkareivis, ar nelielu koka lāditi; ieradās pulkveža gimenē un uznēmās sulaiņa pienākumus. Bez sulaiņa pulkvedim bija arī istabene, kas pildīja ari kekšas vietu.
Pulkveža ģimene, – laulene un divi bērni: pieaugusi meita un dēls students bija, katolticīgi un religiozi.
Darba Jēkabam nebija pārāk daudz un brīva laika diesgan. Densčiks Jēkabs, ātri ieguva pulkveža ģimenes uzticību un simpatijas. Draugu vinam nebija un brīvo laiku izmantoja čakli mācoties. Dažreiz mācībās viņam piepalīdzēja dēls students un pat meita. Redzot apdāvinātā latvieša cenšanos pēc izglītības, pulkvedis ieteic Jēkabam ņemt pie skolotaja prīvatstundas, lai iegūtu tiesības iestāties junkuru (oficeru) skolā, ko Jēkabs paklausa.
Pēkšni pulkvedi pārcel uz Kijevu. Vinš izgāda tiesības densčiku paņemt līdzi Dižkareivim J Ozolinam iestāties junkeru skolā neizdodas. Daži skeršli krusto viņa nodomu: augstais konkurss, katolis, dzimtzemnieks un izlase labāko un labākājiem."
1314394,"13.
viņš esmot Napoleona kaŗiem plosoties pildijis lielā gana pienākumus, t. i. ganijis muižas govis. Kad sasniedzis puiša nobriedumu uz barona vēlēšanos apprecējis muižas spīzmani (istabas meitu) Madi, kad bijusi dažus gadus jaunāka un sanēmis pūrā saimnieka mājas un ticis atbrīvots no kaŗa klausībām. No Friča ar Mades laulībām dzimuši trīs dēli un divas meitas. Mans tēvs, Jēkabs, bija visjaunākais, dzimis 1842. gadā un nokristīts Šenbergas baznīcā. Baznīcas grāmatās ierakstīts, kā Jēkabs Ozolinš. jo bijis mazs, vārgs bērninš. Vecāki viņu lutinājuši un mīlējuši, bet brāli un māsas ne visai ieredzējuši
Fricis Ozols, mans vectēvs, bijis kārtigs saimnieks. Stingrs pret sevi un citiem un nesaudzigs. Katŗa bērna darbu pratis novērtēt un atalgot. Necietis nolaidību un darba paviršību. Pastarīts Jēkabs ar 7 dzīves gadu uzsācis ganu gaitas tēva mājās. Ganos no cītiem ganiem iemācījies lasīt un bijis liels grāmatu draugs. Rakstīt iemacijies skatoties, kā cita raksta. Abi vecākie nemācējuši ne rakstīt, ne lasīt. Lai vecākam dēlam Fricim nevajadzētu iet ""zaldatos"" tēvs atdevis viņam mājas un iecēlis saimnieka godā.
Jaunais saimnieks Fricis (mana tēva vecā-"
1314389,"8.
sv. misas laikā, atguvis redzes spējas un bez pavadona atgriezies savā pilī. Sveto kalnu un piekto daļu miestiņa ar ēkām un četru zirgu apstrādajamo zemes platību, atdāvinājis baznicai. Vēlāk arī pats ar novada dzimtzemniekiem pārgājis katoļu ticībā:
""Cuius regio, cuius et religio.""
Tautas pastāsta patiesību vēl šodien liecina dižais dievnams, fon Šönberga uzdāvinātais baznīcai zemes platums ar miestiņa daļu un Skaistkalnes katoļu pagasts, kas saglabājis katoļu ticibu, atrazdamies kā ... apkampts no luterānu pagastiem. Šai apvidū vienīgi ir katoļu Kurmenes pagasts, kas piedērēja poļu grafam Pēterim Komorovskam un Mārtina Lutera reformacija to neskāra?
Grafs P. Komorovskis saviem dzimtlaudim uzcēla baznīcu un tā skaitijās Šenberga filijaldze, tapat, kā vēlāk celtās baznīcas: Ozol-Brukna, Bauska un Jaunjelgava. Minetās draudzes aprūpēja Skaistkalnes prāvesti ar diviem vikariem (palīgpriesteŗiem). Latvijas pastavešanas laikā, tās palika patstāvīgas ar savu prāvestu – Pateicoties nevisai labām attiecībām katoliem ar luterāniem, ko perināja"
1314383,"2
piesaucis Tavu palīdzību un lūdzis Tavu aizlūgumu ... .""
Šī īsā lugšana bija mana garā mūža celvede, gaiši vadošā zvaigzne, kas mani pārliecināja jau agrā bērnībā, kā Kristus Māte spēj visu izlūgt no Sava Mīļā Dēla.
Ejot dzīves ceļu nu uzsākot patstāvīgu dzīvi man sekoja, kā neatlaidīgā ēna, arī gādīgā Tētiņa un mīļās Māmiņas dotais padoms: ""Dēlin', nekad neaizmirsti Dievu, savu tautu un tuvākā mīlestibu, tad nepazudisi un tev klāsies labi. Ja ierodies svešumā vispirms meklē dievnamu, atdot pienācīgu godu Radītājam un tad kur apmesties mājvietu. Škiroties no vecāku mājām un uzsākot savu dzīvi, mīļie vecāki nekā nespēja pūrā man dot līdzi, iznemot izglītību, labu padomu un skumju asaru škiršanās skūpstu. Un tomēr, es sanēmu lielu bagātu mantojumu:– vecāku svētību, kas pavadīs mani līdz pēdējam sirds pukstienam.
""Mūžīgā gaisma, lai viņiem atspīd mūžīgi."" Šodien, rakstot sava mūža atmiņas, esmu nonācis pie mūžības sliegšņa. Es ceru, vairāk kā ceru, – ticu, kā Mīlā Dievmāte un zīmīgi – izcilais Patrons, sv. Luca, kas gaŗājā mūžā stāvējuši man klāt, ari turpmāk mani neatstās"
1314395,"14.
kais brālis) bijis vieglprātīgs un bieži apmeklējis krogus. Abas māsas apprecējusās un nodibinājušas savu dzīvi. Mans tēvs Jēkabs sasniedzot 18. gadu atstājis tēva mājas un aizgajis un Senbergu pie skrodeļa par mācekli.
Dzīvodams Šenbergas miestiņā, Jēkabs ikrītus iet baznīcā, iemācās apkalpot priesteŗi pie altāra un ir izpalīgs vietejam sakristijanam – Gruntšteinam. Sadraudzējās ar ērgelnieku Mikeli Celminsku, kas valas brīžos viņu pamāca klavieru spēlē. Draugos viniem piebiedrojas ari sakristijāna dēls Jānis. Visi trīs ir neškirami draugi. Norunā pat samācities nodziedāt dažas dziesminas sv. misas laikā. Energijas spara un gribas netrū[k]st jaunekliem, bet trūkst vadītāja Skaists sapnis gan iesapņots, bet neizsapņots.
1863. gada rudenī Jēkabu iesauc kaŗa dienestā –, aizsūta uz Grodnu un iedala cietokšņa garnizonā.
Paiet vairāk gadu...
Mana tēva vecākais brālis Fricis, saņemdams tēva mantoto saimniecību, nelabojās. Bieži apmeklē krogus un aizmirst saimniecību. Nelabojās arī, kad apprecās, un pārved mājās no kaimiņu Kurmenes"
1314387,"6.
nekādu. Krona saimnieki būdami turīgāki, varēja savus bērnus skolot pilsētas skolās, turpretim muižas saimnieki to nespēja. Tāpēc nav daudz jābrīnas, kā starp katoļiem tai laikā izglītotu cilvēku bija mazāk, kā luterāniem, un luterāni skatijās uz katoļiem, kā ne sev līdzīgiem un maz draudzējās.
Miestiņa ziemelu daļa, aiz novadgrāvja, piederēja katoļu baznicai. Tā ir kalnaina: Kalna virsotnē majestātiski pacēlās balta, diviem augstiem torniem, baznica – Miestiņa krāšnums un lepnums! Dižo dievnāmu uzcēlis Jezuitu ordenis 1692. gadā. Agrāk ordenim ārpus miestiņa, pie Rīgas lielcela, bija neliela koka baznīca. Blakus baznīcai atradās liels škūnis, kas plaša apkārtnē bija pazīstams pēc vārda ""Krusta škūnis"". Tur Jēzuiti kristijuši katoļu ticībā pārnācējus, jo mazais dievnams nevarējis visus uzņemt. Komūnistu laikā vēsturiskais škūnis nojaukts, tapat, kā vecas baznicas vieta, kas stāveja atmatā, tagad uzarta un krusts pazudis. Šo vajādzēja iznicinat, jo Krusts komūnistiem atgadina uzvaru un komūnisma boja eju. Tagādējam dievnamam, kā tautā pastāv pastāsts, vietu celsanai izraudzijis pats Dievs."
1314384,"3.
līdz galīgam un laimigam šīs laicigās dzīves noslēgumam un ievedīs mūzības mājoklos. Amen. 
–""––""–
Mana mīļā dzimtene ir Senberga (Latvijas laikā – Skaistkalne), neliels miestinš Latvijā, Zemgales vidienē, Bauskas aprinkī, Skaistkalnes pagastā, un Mēmeles upes labā krasta, kas rāmi tecēdama aiz Bauskas pilsdrupam, savienojas ar atri skrejošo upi Mūsu, ieplūst Baltijas jūŗas līcī, iegūdama savā tecējumā Lielupes nosaukumu.
Šenbergas miestinā tai laikā skaitijās ap 360 iedzīvotāju, vairumā zīdu tautības, kas nodarbojās ar sīktirdzniecību un amatniecību: kurpnieki, skrodeļi, skārdnieki vai pulksteņu labotāji. Miestiņa ielas bija smilkšainas, dublainas un nebruģetas. Bruģets vienīgi bija tirgus laukums ar apaļu laukameņu nelīdzenu, bedraiņu bruģi. Apkārt tirgus laukumam žīdu bodeles un zemi koka nameļi, kuŗu durvis un logi atvērās taisni uz ielas. Lielākos namos ievietojās aptieka, pasta nodaļa, pagasta māja un polīcijas uradniks (kārtībnieks). Ārsts dzīvoja 30 verstes attālā aprinķa pilsētā – Bauskā. Miestiņa centrā, uz upes labā"
1314413,"32.
Jaunais pāris bija apmierināts un dzīvoja [l]aimīgi. Jēkabs cītīgi strādāja skolā, bet Olga [v]adija mājsaimniecību un čakli mācijās latviski. Vecākiem nerakstija un tie nekā nezinaja par meitas likteni. Centās aizmirst, kā dzīvi apbedītu svešas zemes smiltājā.
Laimīgo kopdzīvi pēkšni sarūgtināja un stipri satricināja krievu žandarmi, kas ieradās no aprinka pilsētas un interesējās par Jēkaba laulenes personību. Pēc laulības dokumentiem izrādījās, kā Jēkabs salaulājies ar Juljannu Šveters, ne vis ar Olgu Duē, kādu meklēja policijas ierēdni. Apstākli uzlabojas, kad Olgas tēvs, kas bija ierosinājis meitas meklēšanu, mira fabrikā tragiskā nāvē un māte nervu sabrukumā muldējusi kā viņas Olečka esmot mirusi.
Tā, lūk, izbeidzas Jēkaba un Olgas laulības dzīves traģiskais sākums, kas draudēja izjaukt laimīgo laulību un, ietecēja svētīgā daudz bērnu ģimenes dzives gultnē, kas ilga 58 gadi.
Jēkaba Ozoliņa vadītā skolā skolēnu skaits ar katru gadu pieauga. Trešā mācības gadā tas pārsniedza 60. Līdzšinējās draudzes telpas bija pārāk piepildītas. Pagasts, saziņā ar muižu, nolēma skolai celt jaunu ēku. Šim vajādzībām muizas īpašnieks barons Korfs"
1314408,"7) Pr. Montvids, gara stalta auguma priesteris bija seviski laipns, inteligents un dzīves priecīgs cilvēks. Mīlēja sabiedrību, un sabiedrība viņu. Saslima ar plaušu karsoni, kas beidzās ar nāvi.
Apbēdīts draudzes Vaiču kapsētā."
1314402,"21.
bija liels izpalīgs jaunajiem vikariem pie latviešu valodas iemacišanās. Ari prāvestam Mikuličam jauneklis Jēkabs patik. Uzzinājis, kā viņam glīts rokraksts un prot krieviski rakstit, prāvests aicina viņu strādāt draudzes kancējā un izpildīt sulaiņa pienākumus, ap[s]olot par to 10 rublu mēnesī, brīvu uzturu un dzīvokli. Jēkabs ir ar mieru.
Prāvests Mikuličs ir pusmuža gados, eņergisks un ideāls priesteris. Dzimis Lietuvā bet turās pie poļu tautibas. Labi runā latviski, krieviski un vāciski. Abonē latviešu, poļu, krievu un vācu laikrakstus.
Prāvests Mikuličs esmot bijis labs runātajs. Viņa sprediķus nākuši klausities ne tik katoli, bet ari citu konfesiju piederīgie. Jaunatnes izglitība ir viņa sirds lieta. Šenbergā skolas vēl nebija, trūka izglitotu cilvēku starp katoļiem. Kaimiņu luterānu pagastos jau pastāvēja pie baznīcām kesteru skolas, ko draudze uzturēja, un dažā pagastā pagasta skola, kurai skolotāju algoja pagasts. Šenbergā prāvests Mikuličus no Pelnudienas līdz Pupolu svētdienai pulcināja iesvetamos bērnus, lai sagatavotu pie pirmās sv. Komūnijas. Šis īsais"
1314417,"36
[i]evīstija nelaika rokas, kuŗa pirksti diendienā [b]ija virinājuši sv. krelles.
Par šo Rožu kroni priesteris Kalista stāstīja sekojošo gadijumu: 
Bija skaista saulaina valsts svētku diena. Cietumnieki nestrādāja un sildījās saulitē. Neviens barakās nedrīkstēja uzturēties. Pr. Kalista, nevienam neredzot, iezagās barakās, lai netraucēti noskaitītu Rožu kroni. Nometies ceļos pie savas koikas (gultas) iegrima lūgšanā, nemaz nedzirdot, ienakām nometnes komandantu un nostājoties vinam aiz muguras.
""Kā tevi sauc?"" jautāja komandants. Priesteŗis, kā zibeņa ķerts uzlēca kājās un dreboša balsi nosauca vārdu un uzvārdu. Komandants ne vārda nesakot izsteidzās no barakām.
Nu, – nodomāja priesteris, nopelnīts sods. Otrās dienas rītā pavēlē, visi lasīja: Andrējam Kalista piesķirta, līdz tupmākam rīkojumam, viena brīvdiena nedēļā. Par ko ši brīvdiena pieškirta, pavēlē nebija minēts. Tā Rožu kornis bija atalgojis savu čaklo pielūdzēju.–
Pirmie trimdas priesteŗi Kalista, Šarkovskis un Linevičs ieradās Šenbergā"
1314405,"24
iznemot Poliju un abas galvas pilsētas Maskavu un Pēterburgu (vēlāk Pēterpils).
Prāvests Mikuličs bija ļoti labvēlīgs priesteŗiem – trimdeniekiem un dažādi tos atbalstīja. Priesterus Andrēju Kalīstu, Placīdu Šarkovsku un Lineviču, kas pirmie ieradās Šenbergā, uzņēma klosterī – prāvestnīcā, bet vēlāk ier[a]dušies apmetās prīvatdzīvokļos. Priesteriem – trimdeniekiem bija aizliegts piedalīties svinīgos dievkalpojumos, nebija atļauts spredikot, laulāt, kristīt, apbedīt un klausīt grēku sūdzi. Sv. misi varēja vienīgi lasīt. Nekādus pabalstus nesaņēma un pārtika vienīgi no obligacijām, kas tolaik svārstijās no 50 kapeikām līdz vienam rublim; (Lietuvā no 1 rubļa).
Šenbergā apmetās sekojošie priesteri – trimdenieki:
1. Andrējs Kalista, – slimīgs, sabojātiem nerviem; slimoja ar grūtsirdību, – baiļu māniju. Bez cilvēku klātbūtnes, vinš sastinga: rokas, kājas tirpa un ap acīm dejoja tumši apļi un sirds slābani, tiko pukstēja. Pie šī ideālā priesteŗa gaitām pakavēšos vēlāk:
2 Luka Gonstalskis, – mans krustēvs. Ļoti dievbijigs un ideāls priesteŗis. Gados jauns cilvēks, bet miesā vājšs, izdiedējis un nosirmojis vecis."
1314419,"38.
Kad viņa krustdēls Jēkabs paauga un iemācijās priesteŗiem kalpot pie altāra, vinš gāja pārnakšnot pie krusttēva uz kušetes, kas naktīs, viens palicis, mocijās ar bezmiegu, (..). Dzīvodams J. Ozoliņa daudz bērnu gimenē, viņu jautrās čalās, bezbedīgos smieklos un trakulībā, gŗūtsirdīgā priesteŗa gara stāvoklis maz pamazām sāka uzlaboties un jutās labā omā. Vinš mīlēja bērnus un bērni viņu.
Mācija tos lasīt, rakstīt, gāja mežā ogot, sēņot, meklēt putniņu ligzdas. Vadāja uz dievnamu, seviški maija mēnesī uz Maija lūgšanām un oktobrī uz Rožu krona dievkalpojumu. Daudz stāstija par Klusās Nedēlas, Lieldienas un Ziemsvētku baznīcas cermonijām, paskaidrojot liturģisko nozīmi. Mīlēja stāstīt par savu laimīgo bērnību, dzīvi vecāku mājās, studiju gadiem, bet nelabprāt par dzīvi Sibirijā.
Pavadot laiku ar bērniem priesteris atžirga un bieži uz viņa lūpām parādijās laimīgs smaids un grumbainos, izdiedejušos vaigos, iezagās maigs sārtums. Nesūdzējās par nakts miega trūkumu un nogurumu."
1314403,"22.
laiks bija veltīts vienīgi tīcības mācībai, ko veica priesteŗi
Iesvētāmo sagatavošanas mācības notika draudzes mājā. Tā bija veca koka ēka, varbūt pat Jezuitu odeņa celta, un paredzēta draudzes sanāksmēm un varbutējai draudzes skolai. Blakus lielājai istabai atradās divas mazākas ar virtuvi. Tās tagad apdzīvoja Jēkabs Ozolinš. Valas brīžos vinš uzturas iesvētamo jauneklu vidū, uzraudzīdams kārtību un piepalīdzot mācībās. Tā maz pamazam un nejauši Jēkabs iesaistas bērnu apmācībās.
Pūpolu svētdienā, pēc svinīgām pirmās komu[ni]jas cermonijām, izbeīdzās iesvētes mācības un bērni izklīda. Uz prāvesta ierosinājuma, ar Jēkaba piekrīšanu, kas apnēmās nodarboties ar bērniem, iesvētamo mācibas pagarināja lidz Juŗa dienai, kad bērniem jāstājās ganu gaitās. Mācību turpinājumu vecāki uznēma ar sajūsmu. Skolā pieteicas ap 20 skolēnu. Daži pat agrāk piegājuši pie sv. komunijas. Tā 1874. gadā prāvests Mikuličs lika pirmos pamatus Šenbergas draudzes katoļu skolai un tās vadību uzticēja Jēkabam Ozolinam, kam vēl nebija skolotāja tiesības, kādas arī taī laika no skolotāja neprasīja."
1314406,"25.
Savu krustēvu ļoti maz atceros. Zinu, kā vinš bijis laipns un mīlējis bērnus. 1883 g. aizsaukts mūžība, kā to rādija uz cuguna krusta uzraksts, un apbedīts baznīcas pagalmā, blakus priesterim – trimdeniekam Zakševskim, kas mira divi gadi agrāk. Viens čuguna krusti sargāja divu sirds draugu priesteŗu trimdenieku kopējo kapa kopiņu, uz kura no agra pavasaŗa līdz vēlam rudenim ziedēja mīļu roku koptas puķes.
4. Priesteris Bartuševičs, spēcīgs, gaŗa auguma, pusmūža gados, nosirmojis vīrietis. Vienīgais no visiem trimdas priesteŗiem, kas nesūdzējās par veselību un arvien bija labā omā. Vinš pārcēlās (aizgāja) uz Šenbergas filiāldraudzi – Bausku, kur ari nomira un tika apbedīts pilsētas kopējos kapos.
5. Placidus Sarkovskis, – gaŗa auguma, nervozs, galīgi sabojatiem nerviem, nosirmojis vecis. Savu garo pīpi tas neizlaida no zobiem. Sibirijas aukstumā, apsaldējis kājas stipri klīboja un kustējas ar spieķa palīdzību. Neviens ministrants tam nevarēja iztapt kalpojot pie sv misas izņemot veco sakristijanu Jāni. P. Sarkov[sk]im nākot baznīcā, puikas slēpas, lai ne-"
1314404,"23
Prāvests Mikuličs noorganizēja katoļu skolu ari filialdraudzēs: Kurmanē, ko vadīja, ja nemaldos, vārdu labi neatceros, – Šulcs un Bruknā – Šimings, –; abi pārvācojušies latvieši – katoļi, bez skolotāja tiesībām.
Dažus gadus vēlāk skolas pārnēmā savā aprūpē pagasts un algoja skolotājus:
–""–""–
Skaistkalne ar savām cetrām filialdraudzēm, bija viena no lielākām katoļu draudzēm Zemgalē. Prāvestam un diviem palīgpriesteŗiem bija darba pilnas rokas: baznica, skola, slimnieki... 1874. gada pavasarī Šenbergā, ar prāvesta Mikuliča labvēlību, apmetās uz pastāvīgu dzīvi 7 poļu tautības priesteŗi. Tie bija 1863. g. Polijas sacelšanās nemieros apvainotie dalibnieki. Pēc 11. gadu soda izciešanas Sibirijas spaidu darbos, Krievijas Cars A[l]eksandrs Otrais, saukts Atbrīvotajs (vins atcēla dzimtbūšanu un 1881 g. 2. martā krita no nihilistu bumbas), notiesātos amnesteja ar noteikumu, kā tiem atļauts dzīvot Krievijā,"
1314401,"20.
un var sarunāties un pat spredikot, turpretim jaunākais vēl mācās, lai gan grēku sūdzi klausa. J. Ozolinš strādādams pie skrodela atrada laiku, kā agrāk, un ikrītus kalpo priesteriem pie altāra. Tai laikā Šenbergas draudzē kopā ar priesteriem trimdeniekiem bija desmit priesteŗu. (prāvests, divi vikāri un 7 trimdas priesteŗi). Pirmā sv. misa tika upurēta plk 1/2 7 rītā. – Tā parasti bija dziedāta. Skrodera meisters J. Ozolinam nelika škērslus kalpot pie sv. misas, jo pats ikrītus mēdza iet baznīcā.
Bieži satiekoties ar priesteriem J Ozolinš ar tiem sadraudzējās. Prazdams poļu valodu, ko iemācijās Grodnā, kara dienestā, vinš  varēja ar viniem sarunaties un"
1314407,"26
vajadzētu vinam kalpot. Reizi man kalpojot pr. Šarkovskam pie sv. misas, gadijās uz īsu brīdi aiziet no altāra. Kad atgriezos, turpat pie altara bārgi mani izrāja: ""loter, (latv. palaidni) vai tu zini, kā Dievs var tevi nosodīt, kā tu atstāj priesteri vienu pie altara,"" Ieejot sakrīstijā vins krietni sapurināja man matus. Puikas slēpas no viņa, kā no bārga negaisa. Bija ari skops. Citi priesteŗi ministrantiem par sv. misas kalpošanu, šad tad iedeva pa žīda barankai (klingerim) vai 3–5 kapeikas; vinš nekad! Visizdevīgāk kalpot bija prāvestiem kas sestdienas deva 10 kapeikas un vīkariem, kas maksāja 10 kapeikas par klusu misi, ko par dziedāto sanēma ērgelnieks. (Par dziedāto misi, – ministrantiem nekā nedeva). Viņu apbēdija Vaiču draudzes kapsētā.
6. Linevičs, – akademikis, visjaunākais no trimdas priesteŗiem. Skaists, melniem sprogainiem matiem, vidēja auguma vīrietis. Laipns, sirsnīgs un inteligents. Mīlēja iedzert un nezināja mēru, bet zināja pieklājību, nekad neiereiba bērnu klātbūtnē un svešu cilvēku sabiedrībā: Kur beidza šīs pasaules gaitas – neatceros."
1314412,"31.
Jēkaba līgava bija inteligentu vecāku vienīgā meita, kas tiko pārkāpusi sava mūža 20. gada pavasari, beigusi vidusskolu un brīvi runāja krievu un vācu, franču valodas. Tēvs un vecākais brālis šim laulībām stipri pretojās; turpretim māte, žēlumā pret savu Oliņu, kas aiz asarām un skumjām nīkuloja, piekāpās un laulības atbalstija. Pat iedeva pūra naudu un palīdzēja slepeni atstāt vecāku mājas lai dotos nezinamā švesumā, pie izredzētā līgavaiņa.
Latvijā, Jaunjel[ga]vas stacijā, viņu sagaidija Jēkaba tuvs radenieks, Vimbu māju saimnieks, kas uznēma savās mājās, kāmēr salaulasies un dzīvos kopā, skolas namā. Vimbas atradās četras verstis no miestiņa. Tai laikā pāriešana no pareizticības katoļu ticībā, bija grūta problēma. Pateicoties priesteŗam A Kalista, tas izdevās bez lieliem sarežgijumiem. Vinš sagatavoja laimīgo līgavu pirmajai komunijai; Lietuvā, Žeimelu draudzes prāvests, nokristija, kā Juljanu Šveters un dažas nedēlas vēlāk laulības svētību sanēma Rīgā.
Ģīmenes dzīve iesākās Šenbergas pagasta skolā."
1314400,"19.
Tā ir pirmā un sāpīgakā centīgā latvieša neveiksme, kas stipri sarūgtina viņu, bet iedvēž zemnieka dēlā lielāku enerģiju un sparu cīnīties par labāku nākotni. Šis spars paliek vinā, kā testaments visu mūžu. Vins saprot: bez cīnas nav uzvaras!
Kā atalgojumu par neveiksmi J. Ozolinš saņem kapraļa pakāpi.
Kad pulks novietojās vasaras nometnē, Smielo pilsetinas apkārtnē, kapralis J Ozolinš iepazīstās ar Olgu Duč, čugunfabrikas meistera 19 gadu vecu jaunavu un ... iemilās. Viņas tēvs vācietis, māte krieviete – abi pareizticīgi. Jekabs bieži ciemojās Duč ģimenē. 1873. g. kaprali J. Ozolinu paaugstina par feldvebeli un demobilizē.
Atgriezies dzimtenē J. Ozolinš atkal iestaistās darbā pie vecā skrodela, Šenbergas miestiņā Vecie draugi, ērgelnieks M. Celminskis un sakristijans I. Grundšteins apprecējušies un nodibinajuši savas ģimenes un piedzīvojuši bērnu pulciņu. Vecā draudzība atsalusi: trūkst agrākā jaunības siltuma un spara, Šenbergas draudzē nav vairs agrāka prāvesta. Tagad to aprūpē jauns energisks prāvests Mikuličs ar diviem vikāriem – abi lietuvieši; vecākais jau iemācijies latviski,"
1314414,"33.
uzdāvāja vienu pūravietu zemes, aiz miestiņa, meža malā, pie Bauskas lielceļa.
Plānu skolas ēkai uzticēja uzmest skolotājam J. Ozoliņam, paredzot: divas klases istabas; vienu lielāku zēniem, mazāku meitenēm, divas īstabas ar virtuvi skolotājam, virtuvi – skolēniem un bēninos skolas internatam divas istabas. Izstrādāto plānu pie apstiprināšanas gan pārlaboja, bet telpu skaits palika agrākais. Materiālu skolas ēkas celšanai deva muiža, pārējās izdevumus sedza pagasts.
1876 gada vasaras nogalē, skolotāja Ozoliņa ģimene sagaidīja pieaugumu: piedzīma dēls, ko nokristija, tēva vārdā, par Jēkabu. Par krustēvu aicināja priesteri – trimdenieku, Andrēju Kalista, Jēkaba sirds draugu.
Šīm ideālam priesterim gribu veltīt dažus atzinīgus vārdus sava mūža atmiņās. Pats Dievs vinam bija piešķīris būt par padoma devēju mana tēva sarežģitās dzīves gaitās. Priesteris Andrējs Kalista, pēc tautības – polis, dzimis Varšavā. Viņa tēvs, poļu muižnieks, ministrijā ieņēma augstu posteni. Savu vienīgo dēlu Andreju jau no agras bērnības audzināja dievbījibā un mīlestibā uz Dievu. Māte savu mazo mīluli ikrītus vadīja uz dievnamu, lai vinš, kā ministrants, kalpotu"
1314418,"37.
prāvesta Mikuliča laikā un tos uznēma klosteŗa telpās, dodot uzturu. Vēlāk atbraukušie novietojas prīvatdzīvokļos pie miestina draudzes locekliem, jo klosteŗī nebija lieku telpu. Prāv. Mikuličs bija ļoti izpalīdzigs trimdas priesteŗiem un dažādi tos atbalstija: edināja un pat brālīgi dalijās ar sv. misas upurēšanas ienākumiem un labāk atlīdzinātas atdeva upurešanai priesteriem – trimdiniekiem. Ne tā izturējas pēc viņa aiziesanas prāvesti. Tā prāvests Marcians Jurgaitis (viņam bija skopa saimniec) pat atteica uzturu un edināja vienīgi svētdienās, kad palīdzēja baznīcā. Slimīgais pr. A Kalista pārgāja uzturā pie sava drauga J Ozolina Kā jau agrāk minēju, pr. A. Kalista slimoja ar ""bailu"" sajūtu vai pareizāki sakot ar grūtsirdību. Bailes viņu vājāja vienam paliekot, turpretim, cilvēku sabiedrībā jutas labi: sarunājās pastastija kādu azsprātīgu anekdotu. Atrazdamies J. Ozoliņa uzturā, pr. Kaliste pēc rīta sv. misas, laiku pavadija skolas namā, vienīgi nakts guļai atgriezās klosterī."
1314411,"30.
20 rublu naudā. Prāvests deva telpas skolai un skolotājam. Par skolotāju paliek Jēkabs Ozolinš, bez skolotāja tiesībām. Dažus gadus vēlāk pr. Mikuličs noorganizēja skolas filiāldraudzēs – Kurmenē, ko vadija, – ja nemaldos, Šulcs, un Ozol-Bruknā – Šimmings. Abi pārvācojušies latvieši, bez skolotāja tiesībām. Tā Šenbergā nodibinajas pirma skola.
J. Ozoliņam paliekot par Šenbergas pagasta skolas skolotāju ar noteiktu algu, pavērās izredzes nodi[bi]nāt ģimenes dzīvi ar Olgu Duē, ar kuŗu bija iepazinies kaŗa dienestā un turpināja sarakstīties. Šīm laulībām bija daudz grūti pārkāpjamu škērsļu: ticība, tautība, vecāku nepiekrišana... Pēc padoma vinš griezās pie sava sirds drauga, priesteŗa – trimdineka Andrēja Kalista, uzticēdams tam savas sirds noslēpumus. Priesteris mierina Jēkabu un liek paļauties uz Dievu.
Un ticešan, – Dievs vina lūgšanas izklausa.
1875 gada maija mēnesī, Rīgas Sāpju Dievmātes draudzes baznīcā, tika svētītas Jēkaba Ozolina laulības ar jaunavu Juljanu Šveters, alias Olgu Duē"
1314410,"29.
priesteru krūtim un plūda, vakara krēslā pāri māju jumtiem, pret zvaigznotām debesīm, kā žēlojoties Visuvarenājam Dievam par nejēdzīgi – bārgo likteni un lūdzoties par savas dzimtenes Polijas brīvību. Žēlās skaņas, pat nepratejam poļu valodas, sāpināja sirdi līdz asarām.
–""–""–
Kad 1874. gada 23. aprilī noslēdzās pirmās komunijas sagatavošanas pagarinātās mācības; J. Ozolinš atkal turpināja darbu draudzes kanclējā:
Prāvests Mikuličs, sazinā ar J. Ozoliņa, piekrišanu, nolēma mācības atjaunot pēc Mārtina dienas, kad bērni atbrīvojās no ganu gaitām un turpināt līdz Juŗu dienai, kad iesākās jaunas ganu gaitas. Ierosinājumam piekrita pagasta valde un muiža. Pagasts apnēmas algot skolotāju, maksajot tam 120 rubļu gada algas, piegādāt malku apkurei un petroleju gaismai. Muiža savukārt, par muižas bernu skološanu apsolās skolotājam deputātu: vienu pūru miežu, divi pūri auzu, trīs pūsi redzu [rudzu] un"
1314416,"35.
našanu, A. Kalista, Varšavas kaŗa tiesa, notiesāja uz 15 gadiem spaidu darbos, – Sibirijā. Spaidu darbos notiesāto dzīve nebija vieglā. Neparastais aukstums, smagais darbs, sliktais uzturs, vāji apsildītās barakas, sargu brutālība, kopdzīve ar slepkavām, zagliem un izvirtuļiem, bojaja inteligentā priesteŗa veselību un garastāvokli. Par mazākiem pārkāpumiem draudēja uztura samazinašana, darba normas palielināšana, ārkārtīgs svētdienas darbs vai necilvēcīgo uzraugu situmi.
Pēc kāda priesteŗa bēgšanas mēginājuma, parējos polu priesterus dzelzs važām pieslēdza pie darba tačkas. Pat naktīs neatbrīvoja. Tāds stāvoklis gan vilkās dažas nedēļas – kad izbēgušo sagūstīja un par biedinasanu nošāva. Jaunā priesteŗa A. Kalista stipro organismu ilgie gadi, smagais darbs un ne higieniskie dzīves apstakli, galīgi sagrauza un vinš saslima asā formā ar astmu (aizduseli).
Sv. misi nebija atļauts upurēt, pat dievnama tuvumā nebija. Vienīgi Rožu kronis, mātes pirmās kōmunijas dāvana, palika ar viņu. Pat brutālie sargi neuzdrosinājas to no kakla noņemt. Rožu kronis bija priesteŗa Kalista bikeŗis un breviārs (priestera lūgšanas grāmata). Reto Rožu kroni, man izdevas redzēt, kad prāvests A Luško, iesārkojot priestera mirstigās atliekas"
1314409,"28.
[Priesteri – trimdenieki bija ļoti derīgi, izpalīdzīgi aprūpes darbā, seviski, kad vietējie priesteri izbrauca aprūpēt filialdraudzes: Bausku – 30 verstes, Ozols-Bruknu – 6 v., Kurmeni – 8 v. un Fridrichštati – 42 v. attālumā.] Bija svētdienas, kad Šenbergas baznīcā palika vienīgi priesteŗu ""vignancu"" (trimdinieku) aprūpē. Tad dievkalpojumus vadīja pr. Pl. Šarkovskis, kas vislabāk prata latviešu valodu. Vinš dziedāja ""summu"" – (lielo mīsu), nolasīja Evanģelēju un pateica īsa svetrūnu.
Priesteŗus – trimdeniekus draudze iemīloja un dažādi tos atbalstija: mazgāja veļu, aplāpīja, atnesa ēdamo un labprāt deva sv. mīsas upurešanai, kas zinams, nevisai labi patika vietējiem priesteriem. Starp trimdas priesteriem bija akademiķi un apdāvināti muzikā un dziedašanā:
Dažreiz vakarā krēslā, no klosteŗa augšejā balkona, atskanēja poļu četrbalsigas dziesmas, kas mazā miestiņa iedzivotajus pulcinaja klosteŗa pagalmā, klausīties trimdas priesteru kvartetu. Viņi dziedāja par Polijas likteni, bezjēdzīgo dzivi Sibirijā un ilgošanos pec dzimtenes brīvības: Dažas dziesmas bija sacerētas Sibirijā un pašu komponetas.
Žēlo dziesmu skaņas, kā aizturēti vaidi, pārnemti sāpju smeldzes lauzās no nelaimīgo"
1314415,"34.
priesterim pie altāra. Vecāku vienīgā vēlešanās bija Andrēju redzēt par priesteŗi. Dievs viņu lūgšanas izklausija un 1862 gadā Andrēju iesvētija par priesteri; Vecāki, saņemot dēla primicianta svētibu, bijuši tik laimīgi, kā nekad dzīvē. Pirmā jauniesvētītā priestera darba vieta bija Kobilicas miestinš: baznīca, skola un katoļu organizacijas. Diena, no agra rīta, līdz vēlam vakaram, bija veltīta darbam, nakts īsai atpūtai.. Pagāja viens gads...
1863. gadā Polijas galvas pilsētā Varšavā spontani uzliesmoja sacelšanās, kas pārnēma visu poļu valsti. Polija gribēja atbrīvoties no Cariskās Krievijas un nodibināt, neatkarīgu, demokratisku Poliju, kāda bija karalienes Jadvigas laikā. Ari šī sacelšanās, kā divas iepriekšējās, cieta neveiksmi: Poļu tautai, šis mēģinājums atbrīvoties, prasija smagus upurus: katoļu garidzniecība un poļu inteligence cieta visvairāk: daudzus pakāra, nošāva, ieslodzija cietumos un izsūtija spaidu darbos uz Sibiriju.
Priesteŗi A. Kalista krievu žandarmi arestēja kādās muižnieku viesībās un nogādāja cietumā, nelaujot atgriesties dzīvoklī, lai panemtu veļu, vai breviāru lūgšanai. Pēc ilgas brutālas pratināšanas, saistitas ar spidzi-"
