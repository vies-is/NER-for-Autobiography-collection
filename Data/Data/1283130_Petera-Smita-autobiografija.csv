File-ID,Transcribed Text
1283623,"69.
tīģera rūkšanu. Tālāku vietējie mongoļi stāsta, ka pie šā kalna esot dzimis Čingis chāns, lai gan vēstures ziņas runā tam pretī. Pēc veciem ķīniešu rakstiem, uz šā kalna reiz i[e]lenkuši Čingis chānu viņa ienaidnieki, bet nevarējuši tā atrast. Izglābies no briesmām, viņš sitis pie savām krūtim un zvērējis pie debesim, ka tiklab viņš, kā arī viņa pēcnācēji nesīšot kalnam upuŗus.
Ievērību pelna arī Mafudzas kalns, kur mongoļi mēdz izmest savus līķus, jo kapsētu mongoļi nepazīst. Pēc lamaistu ierašas līķus nemēdz aprakt, izņemot tikai chānus un augstākos priesteŗus. Citu ļaužu līķus izved tik no mājas ārā un izsviež kaut kur piemaļis no ceļa. Bet līķis arī ilgi nedabū gulēt uz Mafudzas kalna, un drīz vien to sarausta suņu bari. Arī mēs vienu vakaru redzējām tur"
1283620,"65.
Visa mongoļu manta pastāv lopos un arī savus nodokļus viņi maksā pēc lopu skaita, prot no 20 aitām vienu par gadu. 20 aitām tiek pielīdzināti 2 kamieļi, 3 zirgi un 5 govis. 17. gadu simtenī rietuma mongoļi jeb kalmuki vēl izdeva likumus, kur visas sodu maksas ir noteiktas ar lopiem. Tā tad lopi pie viņiem ir tāds pats mainīšanas līdzēklis, kā pie mums nauda. Toreiz visi mongoļi, kā zināms, stāvēja zem Ķīnas valdības un lielākās darīšanās lietoja naudas vietā sudrabu tāpat kā ķīnieši. Mazākas naudas vietā viņiem parasti noderēja ķieģeļu tēja. Tādu nosaukumu šī tēja ir dabujusi tādēļ, ka viņa ir ķiegeļu veidā presēta. Par maiņas vienību rēķina pusi no kieģeļa, kuŗa toreiz līdzinājās 25 kapeikām. Ķieģeli dalīja pavisam"
1283616,"61.
Riteņi ir augsti un stipri, ar resnām rumbām un daudz spieķiem. Arī no Urgas līdz Troickosavskai ved tēju daži krievu pavalstnieki, bet daudz vairāk gan pašu mongoļu vedēji. Pēdējie šai apgabalā brauc vairāk ar vēršiem, retāki lieto kamieļus. Vēršu rati ir pēc izskata tādi paši, kā augšā aprakstītie, tikai daudz vienkāršāki. Riteņi tur griežas līdz ar asi un nekad netiek smērēti, kādēļ braucot taisa lielu troksni. Spieķu un rumbas tādam riteņam pavisam nav. Viens resnāks koks, divi mazāki škērsām pāri, apkārt seši riteņu gabali, tas ir viss, ko pie tāda pirmātnīga riteņa var redzēt. Par vēršu aizjūgu ir vēl jāpiemin, ka viss ratu svars stāv vērsim uz kakla virspuses, nevis uz krūtim kā pie pie zirgiem.
Ziemeļa Mongoliju var saukt par īstu stepi. Tur neredz neviena apstrādāta tīruma, tikai ganības un"
1283621,"66
30 daļās un šādu daļu sauc ""šaracai"". Tādā kārtā tējas gabalus dalot, graizot un roku rokās dodot, viņi, zināms, stipri vien bojājas, kādēļ arī strīdi pie visādām maksāšanām piedeŗot pie dienas kārtības. Šā iemesla dēļ rēķina gluži neaiztiktā tējas kastē 34 ķieģeļus, kaut gan patiesībā tur ir tikai 32 ķieģeļi. Citos Mongolijas apgabalos mazas naudas vietu ieņem gan drēbes gabali, gan arī ķīniešu rauši.
Urgā nonācām 2. novembra vakarā un apmetāmies Krievijas konsulātā. Pati Urga nav nekas cits kā tikai liels lamaistu klosteris ar daudz tempļiem un lamu dzīvokļiem. Sievietēm un tirgotājiem tur ir pavisam aizliegts nomesties. Maimačina jeb tirdzniecības pilsēta ir verstes sešas no Urgas atstatu un tur dzīvoja toreiz tikai"
1283625,"71.
un mūsu karavāna pastāvēja no 10 kamieļiem un viena zirga. Līdza mums gāja divi vadoņi, no kuŗiem viens jāja uz zirga, otrs uz kamieļa
Pirms es turpinu savu ceļojumu aprakstu, gribu vēl kādus vārdus sacīt par pašu kamieli, tā saukto tuksneša kuģi. Daži zinātnieki domā, ka kamielis esot viens no visvecākiem zīdītāju lopiem pasaulē, jo pārakmeņotie kamieļu skeleti rādot, ka par daudziem gadu tūkstošiem kamieļi esot tik maz pārvērtušies. Par tagadējo kamieļu dzimteni uzskata vidus Āzijas stepes un tuksnešus, un vēl tagad Tarima upes apgabalā esot uzglabājušies brīvi tuksneša kamieļi. Cilvēks tomēr jau ļoti sen ir pieradinājis kamieli par mājas lopu, jo viņu mēs sastopam jau visvecākos Āzijas tautu rakstos, un kamieļa nosaukums pieder pie vecajām saknēm turku-mongoļu-mandžūru valodās."
1283632,"spīti tur tomēr netrūkst ne zvēru, ne putnu. No pēdējiem visbiežāki dabūn redzēt jau augšā minēto melno vārdu. Neretis sastop milzīgus tuksneša irbjus un citu putniņu barus. Šad un tad riņķo pa gaisu kāds neliels ērglis. Dažureiz uzbraucām uz lielākām tarbaganu un žurku nometnēm. Vispatīkamāko iespaidu uz ceļotāju atstāj lielie tuksneša antilopju jeb dzērenu bari, kuŗi sniedzās līdz vairāk simtiem, pēc mongoļu stāstiem par līdz pāra tūkstošiem. Kādas trīs reizas mūsu vedēji rādīja mums arī kādus vilkus skrienam.
Pirmās dienas tuksnesī mums bija stipri aukstas: dienā ap 18 un naktī pat līdz 30 gradiem pēc Reomira. Tālāku uz dienvidiem aukstums atlaidās, tā kā naktis caurmērā varēja rēķināt uz 12 un dienas"
1283617,"62.
ganības, cik tālu acis sniedzas. Šur un tur redzējām kādus lopu ganus, kuŗi uz zirga muguras sēdēdami uzraudzīja savus ganāmus pulkus. Zirgus mongoļi, kā liekas, izmanto tikai jāšanai, bet ar vēršiem, kā jau teikts, ved vezumus. Jāt jāj tāpat lieli kā mazi, vīrieši un sievietes. Jāšanā mongolis ir arī tāds meistars it kā viņš būtu uz zirga muguras uzaudzis. Daži zinātnieki pat domā, ka mongoļu īsās un ielīkās kājas esot attīstījušās no gadu tūkstošiem ilgās jāšanas. Tiek vēl prātots, ka vispārīgi jāšanas māksla būšot izplatījusies no kuajiem Gobi tuksneša apdzīvotājiem.
Mongoļi, kā jau teikts, ir īsta ganu tauta, kas klejo ar saviem lopiem no vienas ganības uz otru, un negrib ne pāriet uz zemkopību, ne arī celt kādas pastāvīgas ēkas. Mongoļi un burjati"
1283626,"72.
Pēc lieluma kamielis ir daudz lielāks par zirgu, un uz muguras viņam paceļas divi tauku kupri. Viņš ir šķirams no dromedāra rietuma Āzijā un Afrikā, kuŗam ir tik viens kuprs mugurā. Dromedārs esot tik kamieļa pasuga, kas esot attīstījusies laikam tikai vēlāk cilvēka kopšanā. Vispār miesu kamielis ir pārklāts ar biezu un mīkstu vilnu, kuŗa apakš kakla ir stipri gaŗa un līdzinās krēpēm. Pavasarī šī vilna nokrīt un par visu vasaru kamielis staigā pliks, kamēr rudenī viņam izaug atkal jauna vilna. Šī vilna ir parasti smilšu krāsā un tikai retumis balta. Ejot kamielis ceļ vienreiz abas labās kājas, otrreiz abas kreisas kājas, nevis pamīšu: vienu labo un vienu kreiso kāju kā citi kustoņi. Atgremojot kamielis griež žoklu te uz vienu, te uz otru pusi, nevis uz vienu pusi vien kā pie mums govis un aitas. Ēst viņš ēd arī viscietākās"
1283628,"74.
vairāk ar vārdiem nekā ar pātagu. Nereti viens pats mongolis vada pūra desmit kamieļus ar nastām.
Kā jau katram pacietīgam radījumam, tā arī kamielim ir ļoti grūts mūžs. Vadalu viņam piesien pie koka iesma, kuŗš ir izdurts caur nāsim. Ar šām pašām vadalām viņus sasien veselās rindās citu pakaļ cita. Jā nu kāds iesāk piepēži skriet, tad pakaļējam nereti tiek izrauts iesms caur degunu. Pie vairāk kamieļiem tiku redzējis saplēstas nāsis, citam jau sadzijušas, citam vēl ar asinim. Iedami pa asiem akmeņiem, viņi dažreiz saduŗ arī kājas. Tādā gadījumā mongoļi ar siksniņām piešuv ādas ielāpus zem viņu platajām pekām.
Vienam no mūsu kamieļiem bija liels augons uz muguras. Vairāk reizes tiku redzējis, ka nebēdīgās tuksneša vārnas viņam bruka virsū knābt vājo vietu. Apstāties un nodzenāt"
1283619,"64
un pāriet uz citu ganību.
Mongoļi tur kamieļus, zirgus, govis, kazas, aitas un jakus jeb sarlikus. Pēdējie ir savāda govu suga ar kuplu un gaŗu spalvu jeb vilnu. Viņu aste atgādina zirga asti un gaŗā vilna ir vispār rumpjam nokārusies kā mati. Bļaut viņi nebļauj, bet ŗūc līdzīgi lāčiem. Kādi gadi priekš mūsu braukšanas Mongolijā bija plosījies lopu mēris, kur daudz apgabalos jaki bija galīgi iznīkuši.
Kā vispārīgi klejotāju ganu tautas, tā arī mongoļi netaisa saviem lopiem ne kūts, ne laidara, nepļauj zāles, nekaltē siena un negādā nekādas ziemas barības. Pat ziemā lopi paši meklē barībai nokaltušo zāli zem sniega. Pats par sevi ir saprotams, ka pie tādas kārtības nevar turēt ne cūku, ne mājas putnu, ne arī kaķu."
1283622,"67
ķīnieši. Krievu tirgotājiem turpretī ir iegādāta tiesība uzturēties pašā Urgā. Krievijas konsulāts stāv vidū starp abām pilsētām un ieņem ļoti skaistu vietu. Dienvidos no tā tek Tolas upe, kuŗas otrā pusē paceļas ar mežu apaugušais svētais Chāna kalns jeb Chān-ūla. Netālu uz ziemeļiem no konsulāta atrodas akmeņainais Mafudzas kalns bez kokiem.
Chāna kalns ir apaudzis ar skuju kokiem un nodeŗ par pēdējo koku robežu uz dienvidiem, jo tālāki Gobi tuksnesī koku pavisam vairs nav. Mongoļi šo kalnu tura par svētu un uz viņa nedrīkst ne koku cirst, ne zemes art, nedz arī kādu kustoni nogalināt. Kāds lama mums stāstīja, ka uz Chāna kalna esot visādi augi un visādi kustoni, kādi vien pasaulē atrodoties. Reiz par gadu pats Urgas svētais Kutuihts ejot tur klausīties"
1283631,"77
un turklāt viņiem bija jābrauc bez kāda noteikta ratu ceļa pa akmeņiem, cinatām un smiltājiem. No tā nu varam redzēt, ka pa labiem ceļiem un pēc sistēmatiskas dresēšanas kamielis varētu noderēt arī ratu vilkšanai.
Kādas pāra simtu verstes viņpus Urgas zeme vēl bija apklāta ar augstu zāli un tāpat arī labu gabalu priekš Kalganas. Tikai vidū ir īstais tuksnesis, kas pastāv no kalnainas un akmeņainas zemes ar visādiem smiltāju gabaliem. Tikai retis tur redz kādus puduriņus no asas tuksneša zāles un savādus zemus ērkšķāju krūmiņus. Ļaudis tur, zināms, var dzīvot tikai avotu tuvumos ar nelieliem lopu pulkiem uz lieliem zemes apgabaliem. Bet visai tuksneša nabadzībai par"
1283633,"79.
uz 6 gradiem aukstuma. Retumis mēs ceļā satikām arī kādas jurtas, bet visas viņas izskatījās mazas un nabadzīgas. Ja mēs kur apstājāmies šādas jurtas tuvumā, tad arvien pie mums atnāca kādi mongoļi, kas mūs noskatīja no galvas līdz kājām un tikmēr mūsu neatstāja, kamēr mēs paši atkal nebraucām projām.
Kalganai tuvojoties, redz atkal zāļainus klajumus, kuŗus apdzīvo kāda mongoļu cilts ar vārdu čachari. Pēdējie ir turigāki par ziemeļu Mongolijas jeb Chalohas iedzīvotājiem un dzīvo savos pastāvigos ailos jeb ciemos. Pie čachariem es tiku ievērojis akmeņu sētas, kas pastāvēja no rūpīgi saliktiem akmeņiem bez māliem un kaļķiem, un tādā ziņā atgādināja senos ciklopiskos mūļus senajā Grieķijā.
Aiz čaiharu zemes iesākas jau ķīniešu sādžas ar saviem rūpīgi apstrādātiem"
1283634,"80
laukiem. Tālāku uz dienvidiem zeme paceļas arvien augstāku un pašā kalnu augstumā rādījās lielais ķīniešu mūris, kas jau daudzkārt ir aprakstīts. Gar šo mūri iet ceļš uz Kalganu kādas 20 verstes un nonāk par šo gabalu vairāk kā 1000 pēdas uz leju. Gaiss palika ar katru brīdi siltāks un drīz vien dabūjām sajust, ka mēs tuvojamies siltai zemei un tā mēs 30. novembrī nonācām Kalganā, kur atkal laipni uzņēma krievu tējas tirgotāji.
Pēc neilgas atpūtas Kalganā 4. decembrī mēs beidzot devāmies ceļā uz savu gala mērķi Pekingu. Šo ceļojumu uzņēmām mūļu nestās nešļavās. Šādu nesļavu priekšā un pakaļā ir gaŗas ilksis, kuŗās ar siksnām tiek iesprādzēti divi mūļi, t. i. viens nešļavu priekšā otrs pakaļā. Tādā kārtā tad nu mēs ceļojām pār kalnu kalniem un gravu"
1283629,"75
riebīgos viesus viņš nevarēja, jo piesietam pie sava likteņa biedra, viņam bija jāsoļo parastā gaitā uz priekšu.
Arī par citām kamieļa īpašībām ir rakstos izpaustas nepareizas ziņas. Stāsta, ka ūdens trūkuma gadījumā ceļotāji nokaujot kādu kamieli un lietojot dzeršanai viņa iekšās atrodami ūdeni. Kamieļa iekšās gan patiešam atrodoties daudz šķidruma, bet tas esot tik gļotains un rūgts, ka dzeršanai pavisam nedeŗot.
Mongolijā stāsta vēl citu pasaciņu par kamieli. No pārpūlēšanās kamielis varot dabūt tādu slimību kā kāju trieku. Viņš nokrītot zemē un pavisam vairs nevarot piecelties. Tādā stāvoklī viņš varot sagulēt mēnešiem ilgi, un kad kāda karavāna ceļojot garām, tad viņš raudot un kliedzot tik žēlīgi, ka pat cietākajam cilvēkam ķeŗoties pie sirds. Jā pārpūlējies kamielis nometoties zemē, tad viņš patiešām vairs neesot pieceļams un esot uz kādu laiku jāatstāj guļam."
1283630,"76.
Ka kamielis prot ļoti žēlīgi vaidēt, tā ir vispār pazīstama lieta, bet gluži bez pamata ir stāsts, ka kamielis varētu gulēt mēnešiem uz vietas. Kamielis, kā zināms, ir gan liels gavētājs, bet bez dzeršanas viņš varot iztikt tikai līdz astoņām dienām.
Ceļojumu no Urgas mēs uzņēmām nevis jāšis, bet braukšis. Tam nolūkam kamieļi tika iejūgti ar lielu siksnu palīdzību lielos ķīniešu divriteņu ratos, kuŗos var sēdēt pa div pasažieriem ar nedaudz pakām. Nevar sacīt, ka tāds vezums būtu par smagu tādam lielam kustonim kā kamielis, bet tomēr šad un tad redzējām mūsu kamieļus slapjus nobrauktus, kādēļ visi bieži vien tika mainīti ar citiem mūsu karavānas kamieļiem, kuŗi nesa pakas uz muguras. Par to arī nebūt nav jābrīnās, jo kamieļi nav pieradināti ratu vilkšanai"
1283627,"73.
un asākās zāles, kuŗas citi lopi parasti neaiztiek. Kā citus lopus, tā arī kamieļus mongoļi ne sevišķi ēdina, ne arī dzirdina. Atsvabināts no nastām, kamielis meklē pats savu pārtiku un trūkuma gadījumā pietiek ar nedaudz zāles stiebriem, sniegu un ledu.
Ceļotāju aprakstos kamieļam ir tā ļaunā slava, ka ar savu kūtrību un nepaklausību viņš esot pavisam riebīgs un nepanesams lops. Man liekas, ka šāds spriedums ir cēlies nepacietīgiem cilvēkiem, kuŗiem nav pret lopiem nekādas līdzcietības. Nevar liegt, ka kamielis ir pēc dabas muļķīgs, stūrgalvīgs, lēnīgs un ļoti bailīgs; bet ja viņš nav sabaidīts, sakaitināts jeb pārāk nokusis, tad viņa pacietība ir tiešām apbrīnojama. Uz pirmo uzsaucienu viņš metas zemē, lai ļaudis varētu salikt nastas uz viņa muguras, tikpat paklausīgi viņš ceļas atkal ar nastām augšā. Pamudināts viņš tiek"
1283618,"63.
dzīvo ""jurtās"", kuŗas pa mongoliski sauc ""ger"" un tibetiski ""gur"". Šie vārdi atgādina sanskrita nosaukumu ""grha"" un būs laikam aizņemti no kādas āriešu valodas. Pagatavota šāda jurta tiek ļoti vienkārši. No sietveidīgiem koka pinumiem saslien vispirms līdz četri pēdi augstu apaļu sētu. Pie šās sētas jeb sienas piestiprina gaŗas koka klūgas, kuŗas augšā savieno pie viena koka gredzena. Visu šo stāvu tad apklāj ar tūbas gabaliem. Sānos ierīko durvis, kamēr minētais gredzens paliek par gaismas un dūmu caurumu, kuŗu arī pie vajadzības var aizklāt. Jurtas vidū ir ugunskurs, kur dedzina sausus lopu mēslus. Ap ugunskuŗu saliek akmeņus jeb arī uzliek virsū dzelzu trijkāji, kur lēznā katlā vāra ēdienu. Gar jurtas sienām ir sakŗautas tūbas jeb vailaki, kur sēdēt un gulēt. Kad vienā vietā zāle ir noganīta, tad jurtu noplēš"
1283624,"70
pašulaik izsviestu līķi, bet nākošu rītu tur bija palikusi tikai vairs daļa no galvas, kuŗu tiesāja kāda melnā vārna. Mongoļi paši to tur par lielu svētību, ka līķi norijuši suņi, nevis vilki jeb putni. Tibetā turpretī, kur lamaisms ir vēl stingrāks, līķus sacērtot gabalos un nosviežot tos kādā gravā, kur viņus visvairāk nolietojot ērgļi.
10. novembrī izbraucām no Urgas uz Kalganu, kas, kā zināms, atrodas viņpus Gobi tuksneša. Ceļu no Urgas uz Kalganu ir vairāk, bet ievērojamākie ir divi: pasta ceļš un karavānu ceļš. Pirmais esot kādas 1400 verstes gaŗš, kamēr otrā varot rēķināt ap 1000 verstēm. Patiesībā šie ceļi ir tikai kamieļu samītas tekas. Kamieļi, kā zināms, nes preces uz muguras, un ar ratiem tur brauc tikai retis kāds ceļotājs. Mēs izvēlējām karavānu ceļu"
1283635,"81.
gravām. Šāda kalnaina ceļa dēļ mēs varējām nokļūt līdz Pekingai, kas no Kalganas nestāv nemaz tik visai tālu, tikai vēl 8. decembrī.
Pekingā nonākuši, mēs dabujām dzīvokli Krievijas sūtniecībā un tādā ziņā mums bija izdevība uzturēt zināmu satiksmi arī ar ārzemju sūtniecībām. Ar to atkal iesākās liela pārmaiņa manā dzīvē, jo līdz tam nebiju ņēmis gandrīz nekādas dalības pie sabiedriskas dzīves. Tagad turpretī man bija jātaisa vizītes un jāiet uz visādām ballēm un viesībām. Šāda sadzīve man atnesa daudz vairāk labuma nekā biju gaidījis: tiku iepraktizējies jaunās valodās un ieradinājies pie sabiedriskas dzīves, kam visam ir bez šaubām sava svarīga nozīme. Kaut arī nekad neesmu bijis salonu dzīves cienītājs, tomēr naidīgu izturēšanos pret inteliģentu ļaužu sabiedrību"
1283603,"51.
ministriju, kur pašulaik bija iestājies arī D. Pozdņejevs, tad abi brāļi, katrs savā recenzijā, lieliski uzslavēja augšā minēto grāmatu, kuŗu bija ievērojis arī ministris S. Vite. Drīz vien parādījās kopējās rīcības rezultāti. D. Pokotilovs drīzā laikā tika komandēts uz Seulu, pēc tam uz Pekingu, nodibināt krievu - ķīniešu banku. Vēlāku viņš tika iecelts par Krievijas sūtni pie Ķīnas galma un nomira Pekingā ar sirdstrieku. Par savu palīgu pie bankas D. Pokotilovs atvilka D. Pozdņejevu. A. Pozdņejeva paaugstināšanai tika nodibināts Vladivostokā Austrumu Institūts, kur to pārcēla par direktoru.
Jaunais virziens Krievijas politikā tika apsveikts ar lielisku patriotisku sajūsmību, kur atskanēja arī austrumnieku balsis. Par nedrošību austrumos un par poziciju zaudēšanu rietumos, kā man likās, neviens neraizējās. Augsto ideālu spožumā vairs nebija redza-"
1283610,"55.
M. Jeģeŗa jaunkundzi no Smiltenes, cerēdams atrast sev uzticamu ceļa un mūža biedreni. Bet drīz vien izrādījās, ka 
šī vieglprātīgā sieviete ar saviem slepeniem niķiem izšķieda man aiz muguras visu manu pelnīto naudu, tā kā visu mūžu esmu dzīvojis kā parādnieks
 viņas raksturs un tieksmes nepavisam nevarēja saskaņot ar zinātnieka apstākļiem un dzīvi.
Ceļojumu uz Ķīnu uzsākām 15. septembrī, bet A. Rudaks jau bija aizsteidzies man priekšā. Tomēr viņu vēl panācām Čeļabinskā un tālāku ceļojām kopā līdz pašai Pekingai. Gandrīz līdz Tomskai nobraucām gluži parasti pa dzelzsceļu un pa vagona logiem apskatījām Sibirijas stepju savādības. Tomskā dabujām atļauju braukt pa pagaidu dzelzsceļu līdz Krasnojarskai. Šis ceļojums bija grūtāks, jo visu laiku bija jābrauc preču vagonā, bet tālākais ceļš gāja pa lielmežu jeb taidu, kas braucējam"
1283598,"48
par latviešu valodu, mītoloģiju, tautas tradicijām un rakstniecību. Ar saviem rakstiem es tomēr mantoju vairāk ienaidnieku nekā draugu. Es uzstājos diezgan asi pret tiem uzskatiem, kas toreiz valdīja mūsu rakstos par valodu un etnografiju un kuŗi man likās pavisam nepareizi. Mani raksti tika pārprasti un iztulkoti ļaunā nozīmē. Tādā ziņā es jutos itin kā atbaidīts no latviešu tautas darbiniekiem. Gluži labi man patika Kažoku Dāvis un Remiķis, kamēr mācītājs Zanders, profesors Zemmers un sevišķi H. Visendorfs man likās mazāk lietišķi.
1894. gadā iesākās Japānas kaŗš ar Ķīnu un mazās Japānas spožie panākumi pret savu lielo kaimiņieni pievilka visas Eiropas uzmanību. Nu tik varēja redzēt, ka starp dzeltenās un baltās rāsas cilvēkiem nemaz nepastāv tik liela starpība, kā senāk domāja, un"
1283611,"56
ir interesantāka par vienmuļīgo stepi. No Krasnojarskas braucām tālāku ar pasta zirgiem pa lielo Sibirijas traktu. Tur nu dabūjām iepazīties ar Sibirijas zemniekiem un šad tad taigā redzējām arī kādu katorgas bēgli. Ceļmalā šur tur stāvēja koka krusti, kur ceļotāji tikuši nokauti un aplaupīti, bet mēs nobraucām savu ceļu laimīgi bez kādām briesmām. Sibirijas sādžās tiku ievērojis savādo lopu mitināšanu par ziemu. Sibirieši netaisa lopiem nekādas kūts, bet tura tos cauru ziemu laidaros ar nelieliem lievenīšiem.
Kādas 1000 verstes gaŗo ceļu no Krasnojarskas līdz Irkutskai nobraucām desmit dienu laikā un nonācām Sibirijas galvas pilsētā 19. oktoberī. Irkutskā atpūtāmies kādas dienas no gŗūtā brauciena un taisījām dažus iepirkumus tālākam ceļam. No Irkutskas braucām tālāku"
1283587,"41.
un vienkāršā valodā, kā par piemēru Voltērs, Ž. Ž. Ruso, grafs Ļ. Tolstojs un citi.
Par literatūru biju iesācis interesēties agrāki un vairāk nekā par filozofiju. Jau ģimnazijā biju sācis cienīt nevien dažus beletristiskos rakstus, bet arī kritikas, sevišķi Lesinga, Herdera un Beļinska kritiskos rakstus. Studenta gados iepazinos ar. G. Brandesa rakstiem. Pie visa tā neaizmirsu arī griezt vērību uz literatūru ļaunajām pusēm, sevišķi skolās un pie nepieaugušiem lasītājiem. Lielākā daļa rakstnieku, kā man likās, gribēja lasītājiem vairāk patikt nekā tos mācīt. Vismīļāk viņi tēloja dzīves baudīšanu, izpriecu, kaislību, atstādami to ļaunās puses pakrēslī. Dekadenti turklāt vēl ākstījās ar tukšām frāzēm un ermotiem izteikumiem. Es nešaubījos, ka šādiem rakstiem ir ļauns iespaids uz jauno paaudzi, kuŗa jau tā vairāk inte-"
1283600,"49.
ka japānieši kaŗa mākslā par neilgu laiku bija sasnieguši eiropiešus. Arī lielā Ķīna bija pamodināta un varēja sekot Japānas priekšzīmei. Jā tas notiktu, tad Eiropai varētu draudēt ""dzeltenās briesmas"". Šo stāvokli nu vispirms gribēja izmantot Vācijas politiķi, kas vēlējas, lai Krievija atstātu tuvos austrumus un grieztu savu uzmanību uz tāliem austrumiem. Tādā gadījumā Vācija varētu bez kavēkļiem rīkoties Balkānu pussalā un Turcijā. To laiku Krievijas visspēcīgais ministris S. Vite bez aizrunas pieslējās vācu plāniem un Krievijas austrumu politikā notika liels lūzums: Krievijas agresīvā politika tika vērsta uz Koreju, Mandžūriju un Mongoliju, kamēr Balkānos un Turcijā valdošā loma pamazām pārgāja Vācijas rokās. Arī citas Eiropas lielvalstis interesējās vairāk par tālo austrumu jautājumu un par japāņu uzvāru ierob-"
1283596,"47
izdevības nodarboties ar latviešu lietām nekā Maskavā. Par ceļa rādītāju man še bija jau augšā minētais docents E. Volters. Jau no ģimnazijas laikiem biju sācis krāt ziņas par tautas dziesmu pantmēru un par bajāru un kalpu kārtu tautas dziesmās. Tāpat biju sācis meklēt liecības par īstiem un neīstiem dieviem latviešu mītoloģijā. E. Volters mani apgādāja ar dažādiem rakstiem par mītoloģiju un etnografiju un aizrādīja uz dažādām chronikām un citām vecām grāmatām. Svarīgākie raksti, kuŗus studenta gados tiku publicējis bija sekošie: Par Apsīšu Jēkābu (Mājas Vieša pielikumā), Par latviešu dieviem (Mājas Viesī), Par Manceļa valodu (Живая Старина un M. V. Mēnešrakstā), Par trejādo gaŗumu latviešu valodā (Троякая
долгота въ латышскомъ языки Akadēmijas žurnālā). Bez tam tiku vēl kādus sīkumus rakstījis"
1283595,"46
viņa sistēmas.
Savu studiju izvēli es no savas puses gan neuzskatu ne par visai teicamu, ne arī par gluži nopeļamu. Visādā ziņā būtu bijis labāk, jā man būtu bijuši kādi izglītoti padoma devēji. Līdz šim mēs arī pazīstam tikai vienu Böklu, kas tikai ar pašmācīšanos sasniedzis tādu slavu. Turpretī ir daudz apdāvinātu studentu, kas gan daudz ko lasa, bet nemāk turēties pie savas speciālitātes un atstāj augstskolu, kursu nebeiguši. Sevišķi latviešu studentiem, kuŗu vecāki parasti ir mazturīgi, vajadzētu turēties pie sava priekšmeta. Es šai ziņā gan neesmu daudz grēkojis, jo pirmkārt turējos tomēr viena priekšmeta robežās un otrkārt manis dēļ nevienam nebija jācieš nekādi trūkumi.
Pēterburgā man arī bija vairāk"
1283615,"60.
Otrs ir tirgotāju ceļš (лугарская
дорога), verstes 400 gaŗš. Pa pēdējo bija burjatu milionars Badmajevs, kuŗš ar savu ārstēšanu bija labi pazīstams pie pēdējiem Krievijas cāriem, no 20. marta 1896. gada ierīkojis kārtīgu zirgu pastu. Šis ceļš bija tai ziņā labāks, ka tur nebija tik daudz stāvu kalnu kā uz pirmā. Jaunais pasts, kā gandrīz visi Badmajeva uzņēmumi, drīz vien izbeidzās. Mēs tomēr vēl laimīgi dabūjām nobraukt ar jauno pastu.
No Baikala ezera līdz Urgai mēs pastāvīgi sastapām gaŗas rindas ar tējas vezumiem. Starp Baikalu un Kjaihtu vedēji pa lielākai daļai bija burjati, kuŗu lietošanā bija savādi ķīniešu veida rati. Pēdējie pastāv no gaŗām resnām ilksim, kuŗas pakaļgalā ir savienotas ar šķērskokiem. Ilksis ir taisni piestiprinātas uz ass un šķērskoki ir apklāti ar dēlīšiem jeb sapīti ar koka klūgām."
1283613,"58.
nav vajadzīgi un viņi tos nav izmantojuši arī senāk, tad ir jādomā, ka tālā senātnē Aizbaikalijā būs dzīvojusi kāda cita tauta, kas pratusi laikam arī zemi kopt. Vai nu šī tauta piederējusi pie paleoāziatiem, jeb varbūt pie mandžuru senčiem, to vēl tagad nevaram īsti zināt. Drīzāk gan ir jādomā, ka šo kanāļu racēji būs bijuši mandžuru priekšteči.
Matus burjati nēsā bizē sapītus un priekšējos skuv gluži nost, tāpat kā ķīnieši, mongoļi, mandžuri un tungusi. Šo ierašu minētās tautas nav vis pieņēmušas no ķīniešiem, kā daži domā, bet lieta ir pavisam otrāda. 1644. gadā, kā zināms, mandžuri uzvārēja Ķīnu un uzspieda visiem uzvārētiem pie nāves soda savu frizūru. Priekš tam ķīnieši nesa kuplus matus, kā mūsu dienās korejieši.
28. oktobrī nonācām Troickosavskas pilsētā, kuŗa atrodas kādas 4 verstis no Ķīnas robežas. Vairāk pazīstams ir Kjaihtas"
1283614,"59.
miestiņš 3 verstes tālāku. Pēdējā dzīvoja gandrīz tikai tirgotāji, toreiz daudzinātie Kjaihtas milionari. Miestiņš stāv pie pašas Mongolijas – toreiz Ķīnas – robežas, un viņai pretī ir tā sauktā Maimačena, ķīniešu tirdzniecības pilsētiņa. Kjaihta toreiz apgrozījusi tirdzniecībā ar Ķīnu ap 16 milijonu rubļu gadā, no kuŗiem par 13 milijoniem tikusi ievesta tēja (ap 300,000 kastes). Par Troickosavsku var sacīt, ka tā ir īsta austrumu Āzijas pilsēta. Uz ielām tur pastāvīgi sastāpām burjatus, mongoļus un ķīniešus. Ļaudis brauc un jāj gan ar zirgiem, gan ar vēršiem, gan arī ar ēzeļiem. Uz pārdotavām redz virsrakstus nevien krievu, bet arī ķīniešu, mongoļu un tibetiešu valodās.
No Troickosavskas veda divi ievērojamāki ceļi uz Urgu, Mongolijas galvas pilsētu. Vienu no viņiem sauc par pasta ceļu (уртонская
дорога, no mongoļu ""örtö"" stacija), kādas 300 verstes līdz Urgai."
1283590,"43
lodniecību, mītoloģiju un etnografiju, jo šās zinātnes pieskaitīju pie savas speciālitēs. Uz šādu rakstu lasīšanu gan mani pamudināja ne austruma valodu profesori, ne arī studiju biedri, bet tikai šādā ceļā varēju uzturēt interesi uz gŗūtajām un zinātniski neapstrādātām austruma valodām. Bija brīži, kur gribēju griezties atpakaļ uz filoloģiju, bet cerības uz jaunu darba lauku teiksmainajā austruma zemē arvien pārspēja tās šaubas, kas cēlās par fakultātes zinātnisko augstumu. Galīgi tomēr netiku atsvešinājies no filoloģijas fakultātes. Par visu studiju laiku tiku klausījies leišu valodu pie docenta E. Volteŗa, šad un tad vēl apmeklēju lekcijas par valodu salīdzināšanu, par slavu valodām un par literātūras vēsturi. Šās"
1283612,"57.
gar Angaras krastiem līdz Baikala ezeram, par kuŗu tad pārcēlāmies ar tvaikoni. No Baikala ceļojām pa tirgotāju traktu uz Kjaihtu.
Aizbaikala apgabals ir īsta burjatu zeme, kuŗi še ir uzglabājuši vairāk savas tautības ierašas nekā tie, kuŗus redzējām Irkutskas guberņā. Burjati, kā zināms, piedeŗ pie mongoļu tautas, un no austruma Sibirijas tautām viņi ir lielākā pēc dvēseļu skaita, kas sniedzas līdz 300,000. Burjati apdzīvo senu seno mongoļu zemi, kur ir dzimis lielais pasaules uzvārētājs Čingis-chāns (1160.–1227.). Bet vai še arī ir meklējama mongoļu cilts pirmdzimtene, nevaram tomēr teikt. Burjati, kā arī citas mongoļu ciltis, ir īsti lopkopēji un ne labprāt grib pāriet uz zemkopību. Aizbaikalijā tomēr ir atrodami veci apūdeņojami kanāļi, kuŗi dažās vietās sniedzoties 20–30 verstu gaŗumā. Tā kā nu burjatu saimniecībai šie kanāļi"
1283608,"54.
kā valodnieki mēs nebūt nebijām sagatavoti uz tirdzniecības pētīšanu. Treškārt pastāvīgi ceļodami no viena dialekta robežām uz otrām, mēs nekad nevarētu piesavināties ķīniešu sarunas valodas. Ceturtkārt nedzīvojot uz vietas, mums nebūtu arī pietiekoša laika nodarboties ar ļoti grūto klasisko ķīniešu stilu. Tā tad pārcelti uz Vladivostoku, mēs gan varētu šo to stāstīt par ķīniešu dzīvi un tirdzniecību, bet paši mēs nevarētu sarunāties ar ķīniešiem un nemācētu arī studentiem mācīt ķīniešu valodas. A. Rudakovs apņēmās pilnīgi sekot A. Pozdņejeva padomiem, bet es nospriedu palikt Pekingā un mācīties pirmā kārtā galvas pilsētas valdošo izloksni. Pekingā nonācis, arī A. Rudakovs atmeta visus savus vecos ceļošanas plānus.
Priekš aizceļuošanas es vēl apprecēju"
1283607,"53.
būs par direktoru, nekas vēl nebija zināms, bet es cerēju vislabāko. Līdz ar mani tika komandēts arī mans studiju biedrs A. Rudakovs uz Ķīnu. Bet jau no tiem padomiem, kādi mums tika doti, es redzēju, ka mēs neatrodamies īsto vadoņu rokās. A. Pozdņejevs mums mācīja, ka visvairāk vajagot pētīt ķīniešu rūpniecību un tirdzniecību un pastāvīgi ceļot no pilsētas uz pilsētu. A. Ivanovskis atkal deva padomu studēt tos pašus Konfūcija rakstus, kuŗus jau pa daļai bijām lasījuši universitātē. Par ķīniešu sarunas valodas nozīmi uz izrunas savadībām netika teikts ne vārds. Šos padomus es jau tūlin atradu par nepareiziem un neizpildāmiem. Pirmkārt ar mūsu nelielo stipendiju mēs nevarētu uzņemt nekādus lielus ceļojumus pa Ķīnu, kur eiropiešam dzīve nemaz neiznāk tik lēta. Otrkārt"
1283588,"42.
resējās par romāniem un teatri nekā par savu darbu. Nebūt negribu noliegt, ka rakstnieks pirmā kārtā ir mākslinieks, nevis prātnieks un morālists, bet jā viņš grib, lai viņa rakstus lasa arī valodnieki, tad viņš gan nevar ignorēt paidagoģijas un tikumības prasības. Tādu iemeslu dēļ sāku izturēties skeptiski pret beletristikas pārliecīgu cildināšanu.
[Atmetot filozofiju un literatūru, sāku vairāk interesēties par jurisprudenci un vienu laiku pat prātoju beigt arī juridisko fakultāti. Ne bez intereses lasīju kādus rakstus par politisko ekonomiju, romiešu un .. tiesību vēsturi, valsts tiesībām un starptautiskām tiesībām. Bet par tiesību filozofiju vairs nevarēju ieinteresēties un tā tad atmetu jurisprudenci galīgi.]
Ar lielāku interesi un pastāvību es esmu lasījis rakstus par va-"
1283593,"45
uz otru un strādājis bez kādas vadības un noteikta plāna. Zināmā mērā es pats esmu cietis no tās nenoteiktās vispusības, kuŗu jau augšā esmu nosaucis par peļamu. Noteiktības ziņā mums taisni var noderēt par priekšzīmi vācu studenti, kas, jau vidus skolu beidzot, izvēlās savu zināmu darba lauku un paliek tam uzticīgi visu mūžu.
No otras puses manu brīvo un patstāvīgo studiju izvēli var arī izskaidrot par gluži pareizu rīkošanos. Tiem priekšmetiem, ar kuŗiem esmu nodarbojies, ir tomēr zināms sakars, kamēr blakus lietas esmu atmetis pats pēc savas pārbaudīšanas. Mācību brīvību, kā zināms, taisni ieteic slavenais angļu vēsturnieks Bökls (Henry Thomas Buckle), un tā tad es būtu rīkojies taisni pēc"
1283605,"52
mi zemo nolūku traipēkļi. Tā arī mēs, austruma valodu studenti, prātojām par Krievijas lielo uzdevumu tālajos austrumos. Domas par atgriešanos uz filoloģijas fakultati atmetu galīgi, lai gan filoloģijas fakultātes dekāns prof. V. Lamanskis man apsolīja atstāt pie universitātes par profesoru, ja es studētu filoloģiju un nodarbotos sevišķi ar leišu un latviešu valodu.
1896. gada pavasarī beidzu savas studijas, un jau no 1. jūlija tiku komandēts uz divi jeb trim gadiem uz Pekingu sagatavoties uz ķīniešu valodas profesūru jaundibinājamā Austrumu Institūtā Vladivostokā. Kaut gan varēju iestāties arī ārlietu vai finanču ministrijā, bet pašam man patikās labāki zinātniski darbi, kādēļ par amata izvēli man nebija nekādu šaubu. Kāds būs nākamais institūts un kas tur"
1283601,"50.
žošanu, kādēļ vācu politikai tuvajos austrumos netika likti nekādi nopietni šķēršļi priekšā.
Līdz ar jauno virzienu Krievijas politikā parādījās uz skatuves daudz un dažādi karjeristi, kas lielā tāluma aizsardzībā cerēja jo drīzāki tikt pie mantas un goda. Šeit pieminēšu tikai kādus austrumniekus, kas arī manā dzīvē ir spēlējuši zināmu lomu. Vispirms kāds bijis austruma fakultātes students D. Pokotilovs laida tautās jaunu grāmatu par ķīniešu tirdzniecību. Grāmata nebija nekas vairāk kā atstāstījums krievu valodā no angļu valodā izdodamiem Ķīnas muitas nama gada pārskatiem. No sevis autors tikai bija pielicis tukšus prātojumus par krievu tirdzniecības izredzēm Ķīnā. D. Pokotilovs bija, zināms, arī augšā minētā A. Pozdņejeva students un pēdējā brāļa D. Pozdņejeva studiju biedrs. Tā kā nu D. Pokotilovam bija kādi tumši sakari ar finanču mi-"
1283591,"44
lekcijas man izpildīja to robu, kuŗu sajutu austruma valodu fakultātē. Šeit es redzēju, kā valodas un literātūra ir pētījamas pēc zinātnes prasībām. Arī literātūrai bija tuvs sakars ar manām studijām, jo augšā minētais profesors V. Vasiļjevs lasīja mums ļoti plašos apmēros ķīniešu literātūras vēsturi.
Ja nu arī viena otra zinātnes nozare ir man mazāk patikusi, tad ar to es nebūt neesmu gribējis pierādīt, ka tā būtu mazāk ievērojama. Mans nolūks bija tēlot tikai savas studijas. Tā kā nu darba izvēlei mūsu dzīvē ir liela nozīme, tad arī pakavējos pie šā jautājuma ilgāki.
Var būt ļoti dažādi spriedumi, cik tālu savu studiju izvēlē esmu rīkojies pareizi. Var man pārmest, ka es esmu svaidījies no viena priekšmeta"
1283638,"84
laikos ļaudis no šādiem aizspriedumiem varēs atsvabināties jau tuvākā nākotnē.
Vēl grūtāk ir man iedomāties pilnīgu vienādību ļaužu starpā. Pati daba ir nolikusi nepārkāpjamas robežas starp vīrieti un sievieti, jaunu un vecu, stipru un nespēcīgu, veselu un slimu, gudru un muļķi. Šādu nevienādību stipri paplašina etnografiski un ģeografiski apstākļi, sabiedriska dzīve, izglītība un nodarbošanās. Tā kā nu šķiru starpība pastāv pie visām ievērojamākām tautām un ir pat zināmas civilizācijas pazīme, tad gan šķiru galīga izlīdzināšanās nebūs nedz iespējama, nedz arī sagaidāma.
Arī cilvēka brīvība ir jau no pašas dabas ierobežota un katra pārmērība šai ziņā nāktu cilvēci tikai par postu. Nevis no laba prāta bērns pieradinās pie darba, kārtības, tīrības un tikumības, bet gan tikai zem savu audzinātāju spaida. Vēl grūtāka ir audzinatāju cīņa pret bērna kaislībām"
1283646,"92
nemirstību un pastaru tiesu. Tā ideja nav nekāda tukša fantazija, bet tautas prātniecība par cilvēka dzīvi, kas ir dibināta uz morāliskas patiesības. Nekāda sausa loģika gan laikam nespēs atsvērt šās augstās mācības, kas valda par cilvēci jau tūkstošiem gadu. To ievērojot, es nekāda ziņā nevaru piebalsot tiem jauno ideju sludinātājiem, kas tautai pavisam grib atņemt šo ticību.
Arī citās veco ticību mācībās slēpjas dziļa patiesība, kuŗu mēs tik viegli vairs nevaram priekšā stādīties. Tā Mozus bauslībā, kā arī Konfūcija mācībā bērnu svētība tiek uzskatīta par lielu laimi, bet pēcnākamu trūkums par nelaimi jeb pat Dieva sodu. Mūsu dienās turpretī ļaudis mazāk precējas un arī precējušies pāri lūko izvairīties no pēcnākamiem. Kreisie liberāļi pat aizstāv visādus mākslīgus līdzēkļus pret pēcnākamu vairošanos. Bet kādas tad gan ir gaidāmas"
1283643,"89
ka islāms ir atstājis labāku iespaidu uz ķīniešu dzīvi nekā budisms. Ķīniešu muhamedāņi ir atturīgāki no opija uz reibinošiem dzērieniem un tādēļ mēdz arī būt turīgāki un tīrīgāki par citiem saviem tautas brāļiem. Kristīga ticība ir še ienākusi tikai pēdējā laikā un vēl samērā maz izplatījusies. Šādai neveiksmei ir vairāk ārīgu iemeslu. Kristīga ticība neapmierina ķīnieti tai ziņā, ka paģēr no viņa atsacīšanos no citām mācībām un pilnīgu pievienošanos kristīgai draudzei. Par kavēkli ir arī dažādas kristīgas sektes, kas savā starpā nav visai draudzīgas. Tik lielu un vecu kultūras tautu kā ķīnieši, kuŗi turklāt ir ieraduši vairāk prātot par praktisku dzīvi nekā par metafiziskiem jautājumiem, nevar tik drīz pieņemt jaunu ticību, kas paģēr pavisam citādu dzīves iekārtu. Beidzot nevar noliegt arī tā fakta, ka ļaudim vispārīgi,"
1283640,"86
ierobežot savas vajadzības citiem par labu. To redzam jau no tā, ka ļaudis arvien atrod naudu visādām kaislībām un izpriecām, kamēr zinātnei tiek pārāk maz ziedots. Tādēļ es nevaru nekā laba sagaidīt, jā mācītiem vīriem nebūs nekādu priekšrocību un viņu balsis pazudīs starp lielā pūļa balsim. Jau dabas pētītāji māca, ka viss progress pasaulē pastāv no savstarpīgas sacīkstes, un jā nu cilvēki kādreiz galīgi izlīdzinātos un atmestu katru sacīksti, tad trūktu svarīga dzinekļa progresam un cilvēka spēju attīstībai, tā ka cilvēkiem galu galā būtu jāiet bojā. Nevis tā vajaga dalīt zemes, lai visi arāji dabūtu vienādus gabalus, bet tā, kā tiktu vairāk ražots un kā ļaudis būtu labāk pārtikuši. Mums vajaga nevis tādas sabiedriskas kārtības, lai visiem būtu uz matu vienādas tiesības un vienādas algas, bet gan tā vajadzētu ierīkot mūsu dzīves, lai cilvēce varētu iet arvien sekmīgāki uz priekšu. Var itin droši apgalvot, ka"
1283636,"82
atrodu bez kādas aizrunas par tuvredzību. Par sabiedrības labām un ļaunām pusēm var spriest tikai tas, kas pats pazīst sabiedrisku dzīvi. Vismaz tikai no zemnieku dzīves uz laukiem un strādnieku dzīves pilsētās izglītots cilvēks nevar mantot vajadzīgo sabiedrisko izglītību. Pekingā man bija laba izdevība iepazīties nevien ar dažādām tautām, bet arī ar dažādām ļaužu šķīrām, kādēļ sāku pārbaudīt savus uzskatus par šķiru starpību. Aizraudamies no studentu iedāliem par brīvību, vienādību un brālību, arī es biju iesācis sapnot par drīzām un lieliskām reformām visā pasaulē. No grāmatām jau biju iepazinies ar visādām rovolūcijām un tagad pats ar savām acim dabūju iepazīties, ka lieliskās reformas nekur nav nodibinājušās. Lielā Kīna, kuŗa, cik mums ir zināms, ir pārdzīvojusi lielskākas sociālas"
1283641,"87
ka gluži ideāla sabiedriska kārtība pasaulē nekad nebūs sasniedzama, jo egoisms un vispārīgs labums, kaislības un prāts, dabas likumi un morāles pamati arvien paliks par kontrastiem, kaŗi nekad nevarēs izlīdzināties.
Visu to ievērojot es arvien vairāk zaudēju interesi par to sociālistu mācībām, kuŗi cīnās ar rupju varu pēc nesasniedzamiem mērķiem un turklāt vēl grib panākt visu piepēži ar revolūcijas palīdzību. Vēsture mums māca, ka revolūciju parasti iesāk pārspīlēti ideālisti, bet juku laikus arvien izmanto visādi ļaundari. Galu galā revolūcijas ļaunums iznāk lielāks nekā labums. Jā reformas ievestu pamazām un miera ceļā, tad netiktu apkauti cilvēki un netiktu par velti iznīcinātas kultūras mantas.
Ķīnā tiku nodibinājis savus uzskatus nevien par sabiedriskiem, bet arī par reliģiskiem jautājumiem. Bērnībā biju ļoti ticīgs, bet jau ģimnazista gaitās"
1283645,"91
pakāpēm un arī starp inteliģentiem ir gauži maz tādu personu, kas negribētu pieskaitītes ne pie vienas ticības, tātad nav šaubu, ka ticība ļaudim ir vajadzīga. Kādu mācību paģēr tauta no ticības, to varam vērot no tiem ticības pamatiem, kuŗi saskan pie visām tautām. Arī vismežonīgākās ļaužu ciltes tic kādiem gariem jeb dieviem, kuŗi parasti tiek dalīti labos un ļaunos garos. Šādiem mītiem tālāki attīstoties, dievi soda ļaudis par ļauniem darbiem un atmaksā labos darbus. Sodi un atmaksas var pāriet arī uz pēcnākamiem. Otra tāda vispārīga ticība pie mežoņiem ir tā, ka cilvēks pēc nāves vēl nav nomiris, bet paliek vēl kādu laiku dzīvs. No šiem uzskatiem attīstās ticība par dvēseli, kuŗa dzīvo ļoti ilgi jeb nekad nemirst. Šai dvēselei tad arī beidzot ir jādod atbildība priekš dievības par cilvēka ļauniem un labiem darbiem. Šādi uzskati mums atgādina kristīgas ticības mācību par dvēseles"
1283637,"83
pārmaiņas nekā citas zemes, nebūt nav tuvojusies komūnismam vairāk par Eiropas valstim. Ir redzams, ka pēdējais nevar dzīvē iesakņoties, jo nesaskan ar cilvēka dabu. Ķīnā vēl sevišķi varēja novērot, cik gŗūti būtu ievest visu tautu brālību, kas liekas būt mūsu sociālistu pirmais bauslis. Vācieši un franči, kā zināms, ir vecu vecie ienaidnieki, bet Ķīnā viņi tomēr stāvēja vieni otriem tuvāku nekā ķīniešiem, lai gan pēdējie ir ļoti miermīlīga tauta. Te mēs skaidri redzam rāsu un tautu savstarpīgas pretišķības, kuŗas nevar pārspēt pat inteliģentas ļaužu kārtas. Nav ne mazāko šaubu, ka strādnieki starptautiskā satiksmē ir vēl nepacietīgāki un asāki. Lai tikai apdomājam, ko krievu valodā nozīmē čukna un tatārs, angļu sarunā nēģeris un pie ķīniešiem ""man"" tautas piederīgais. Tikai etnografijas un vēstures nepazinēji var spriest, ka mūsu"
1283639,"85
un slinkumu. Nevien bērns ir mācāms un rājams, bet arī pieauguši cilvēki nevar iztikt bez saviem priekšniekiem jeb audzinātājiem. Par mācīti vīri, kas taču stāv mūsu kultūras priekšgalā, tiek padoti saviem priekšniekiem, revidentiem un kontrolieriem. Un kādam nolūkam gan pastāv tiesas, cietumi, dzelzu skapji, revolveŗi, atslēgas un citas lietas? Taču tikai cilvēka brīvības ierobežošanai. Te nu man varētu iebilst, ka noziedznieku brīvība nav samaisāma ar godīgu ļaužu brīvību. Bet noziedznieki arī ir cilvēki un taisni atšķirt pēdējos no godīgiem cilvēkiem nekādā ziņā nav iespējams, jo katrs cilvēks galu galā ir lielākā jeb mazākā mērā noziedznieks jeb grēcinieks.
Mums apgalvo, ka brīvība, vienādība un brālība esot vajadzīga visas cilvēces labklājībai un progresam. Bet nelaime nu ir tā, ka lielākā ļaužu daļa nemaz nesaprot cilvēces progresa gaitas, un ja arī saprastu, tad tomēr labprāt negribētu"
1283642,"88
man sāka celties šaubas par dažādām ticības dogmām. Arī Heines un Šopenhauera asprātīgie joki par ticības lietām nepalika bez iespaida uz manām domām. Šopenhauers, kā zināms, ir pārliecināts, ka budisms esot vairāk dibināts uz prātniecības pamatiem nekā kristīga ticība. Ķīnā man nu atkal bija vislabākie apstākļi novērot dažādas ticības un viņu iespaidu uz ķīniešu dzīvi. Nevar liegt, ka budisms Ķīnā ir ienesis jaunas idejas un jaunu kultūru, bet ar laiku šī mācība ir še izvērtusies par tukšu māņticību ar ārīgām ceremonijām. Sevišķi lamaistu sekte Mongolijā ar savu klosteŗu dzīvi un rupjām svinībām ir mongoļu tautai bez šaubām par postu. Lai arī mēs cienītu kā cienīdami Budas prātniecību, tomēr vienkāršā tauta šās prātniecības nesaprot un Budas pesimisms neder par ticības ideālu. Man tomēr liekas,"
1283644,"90
izņemot pat ķīniešus, sāk mazināties interese uz ticības lietām. Ar to es tomēr negribu sacīt, ka ticība savu laiku jau būtu pārdzīvojusi un ka kristīga mācība nebūtu nesusi ķīniešiem nekāda labuma. Līdz ar kristīgo ticību ir pārnākuši uz Ķīnu Eiropas garīgie raksti, mūzika, dziedāšana, gleznošana un arhitektūra. Jaunai ticībai ir sekojuši dažādi Eiropas amati, kā pulksteņu taisīšana, fotografēšana, ēku celšana, galdniecība u. t. pr. Visvairāk, zināms, kristīgie misionāri rūpējas par savas draudzes locēkļu tikumību. Visas tādas lietas ir ievērojami kristīgas ticības panākumi, kādus citas ticības nevar uzrādīt.
Tā kā nu ar dažādām ticībām tautā tiek celta arī zināma šķelšanās, tad ceļas jautājums, vai ļaudis nevarētu iztikt bez ticības un vai pēdējās nevarētu izpildīt kāda tikumu mācība? Ļaudim, kā zināms, ir sava ticība uz visām kultūras"
1283563,"27
J. Velme. T. [F.] Treilands (Brīvzemnieks) bija jau pārcelts uz Baltiju. Tā tad Maskavā dzīvoja visuzcītīgākais tautas dziesmu krājējs (K. Barons), pirmais latviešu vēsturnieks (Krodznieks) un viens no pirmajiem valodniekiem (J. Velme), bet tā laika studenti, kā man izlikās, par viņu darbiem daudz neinteresējās. Visbiežāki mēs sapulcējāmies pie Valdemāra, Krügera un Velmes un tikām arvien laipni uzņemti, bet par zinātnes jautājumiem tomēr tika diezgan maz runāts. Tāpat pie sarunām, kā arī pie vakariņām ņēma dalību tikai vīrieši un es netiku iepazinies ne ar vienu no mājas kundzēm.
Pašu studentu savstarpīgā satiksme nebija nekāda teicamā, jo viss latviešu studentu pulciņš bija sadalījies divās partijās, kuŗas pēc skaita bija puslīdz vienādas. Katrā pulciņā bija uzcītīgi un slinki, labi un kreisi, karsti"
1283583,"39.
un specializēšanās vietā dzīšanas pēc kādas nenoteiktas vispusības.
Arī es nevarēju savas domas saistīt tikai pie austruma valodām un meklēju apmierinājumu pie citām zinātnēm. Astronomiju, par kuŗu agrāk biju sapņojis, sauso formulu dēļ biju jau agrāk atmetis. Tās vietu vispirms ieņēma filozofija. Lūkoju lasīt kādus rakstus no Kanta, Fühtes un Hēgeļa, bet grūto termiņu dēļ bija jāapstājas uz pirmajām lapas pusēm. Labāki gāja ar Šopenhaueru un Nīči. Sevišķi man patikās Šopenhauera cīņa pret Hēgeli, kuŗu tik lieliski slavē H. Heine un I. Turgeņevs. Bija man arī jau pazīstama dažu Maskavas profesoru kritiskā izturēšanās pret citkārt dievināto Hēgeļa filozofiju. Tāpat biju lasījis, ka Hēgeļa piekritēji esot dalījušas"
1283561,"26
agrāk bija izlikušies. Visvairāk viņiem patika, kā man rādījās, politika, literatūra un teatrs, kamēr studijas stāvēja otrā vietā. Daudz naudas, laika un veselības tika arī tērēts par reibinošiem dzērieniem, sievietēm un kārtim. Studentu starpā bija vairāk labu filologu, bet nedzirdēju nopietnu runu par latviešu valodu, etnografiju, vēsturi un literatūru. Ja arī kādreiz tika spriests par latviešu rakstniekiem, tad viens runātājs novērsās uz politiku, otrs uz rakstniecības virzieniem, trešais uz filozofiju. Kaut arī šādus spriedumus agrāki nebiju dzirdējis, tomēr man viņi izklausījās par daudz māksloti un vienpusīgi.
No pirmajiem mācītiem latviešiem toreiz dzīvoja Maskavā K. Valdemārs, K. Barons, J. Krügers (Krodznieks) un"
1283556,"23.
vēlāku studenta gados tiku pēc atmiņas pārtaisījis kādus agrākos dzejolus. P. Zālīte tomēr bija kādus no tiem uzglabājis un ievietojis vēlāk ""Mājas Vieša"" pielikumā ar parakstu ""P. Š.""
Pie vecā Šancberga dzīvodams, iepazinos ar ērģeļu virtuozu Ādamu Ori, ar rakstnieku Straumes Jāni (Vaidelotu) un toreiz daudzināto mākslenieku Legzdiņu. [Pēdējais man tomēr izlikās tik tukšs un iedomīgs, ka lielas lietas no viņa necerēju un nepatikās man arī viņa gleznotais Pērkona tēvs.] Uz skatuves šai laikā dabūju redzēt Ādolfu Alunānu, Duburu (J. Āriņu) un Dāci Akmentiņu, kuŗi visi ir man palikuši mīļā piemiņā. Tomēr kaislīgs teatŗa un koncertu apmeklētājs neesmu nekad bijis, lai gan dzeja un mūzika ir man arvien patikusi."
1283558,"24.
1890. gada pavasarī noliku ģimnazijas gala eksamenu tai pašā vācu guberņas ģimnazijā. Jau sen biju nospriedis studēt valodniecību, bet tikai vēl nezināju, kādu nodaļu ņemt par savu specialitāti. Vairāk gan prātoju par austrumu valodām, bet nedabūju par tām nekādu tuvāku ziņu. Mans netāls kaimiņš Kārlis Ozoliņš, vēlākais senātors, toreiz patlaban bija beidzis studijas Maskavā un brauca vēl pēdējo reiz turp uz gala eksamenu. Tas nu man ieteica Maskavas filologus, sevišķi F. Fortunatovu, un viņa pārrunāts nospriedu braukt uz Maskavu.
Ar pāreju uz Maskavas universitāti sajutu lielu pārmaiņu savā dzīvē. No šaurā riņķī starp vāciešiem iespiesta skolnieka biju palicis par brīvu studentu, no zemnieku mājas uz laukiem pārgājis uz lielpilsētu un vācu skolu pārmainījis ar krievu universitāti. Jaunie"
1283570,"31.
nazijās būšot vecu valodu skolotāji. Vai tad nu neesot daudz prātīgāki atmest pavisam vecu valodu mācīšanu ģimnazijās un atstāt to tikai Zinātņu Akadēmijā un universitātēs?
Klasiskās filoloģijas aizstāvji arī nepalika atbildes parādā. Tā esot tuvredzīga vienpusība, ka daži rakstnieki cildinot matematikas nozīmi skolās uz valodu rēķina. Gramatika un rakstu tulkošana attīstot skolnieku prātu vēl vairāk nekā rēķināšana. Šim nolūkam taisni vislabāki nodeŗot smalki izpētītās latīņu un grieķu valodas. Tie studenti, kas labi protot grieķu un latīņu valodas, iemācoties arī drīzāki un pamatīgāki jaunās valodas. Visi latīņu un grieķu raksti vēl nemaz neesot pārtulkoti jaunās valodās un neviens tulkojums nevarot būt tik labs un pilnīgs, kas varētu apmierināt katra speciālista"
1283575,"34
šo klasiķu vērtība ir tik liela un vai klasiskiem filologiem arvien būtu jāatkārto tie paši vecu - vecie komentari. Daudz slavenu rakstnieku bija bijis arī seniem indiešiem un arabiešiem. Veci un svarīgi raksti bija arī ķīniešiem. Lieliski gāja uz priekšu japāņi, kuŗiem pašiem bija sava veca kultūra. Tomēr indiešu, arabiešu, ķīniešu un japāņu rakstnieki netika tikpat kā nemaz daudzināti, kamēr grieķu un latīņu valodām bija tik daudz katedru, ka pat mazāk apdāvināti docenti bija jāņem talkā. Kaut arī grieķi un romieši mums stāv daudz tuvāku nekā minētās austrumu tautas, tomēr tik lielas starpības starp abām šām tautu grupām gan nevarēja būt, kā parasti tika prātots.
Šai laikā tiku lasījis laikrakstos, ka mūsu tautietis E. Koihs no Liepājas patlaban bija beidzis Pēterburgas uni-"
1283578,"36
un etnografiju, tad iznāca pēc sakāma vārda: ""No vilka bēg, uz lāci krīt."" Minētās nodaļas studentiem bija jāmācās četras austruma valodas: ķīniešu, mandžuru, mongoļu un kalmuku. Kaut gan pēdējās divas valodas ir tuvu rada un nestāv visai tālu arī no mandžuru valodas, tomēr kas par daudz, tas par daudz. Bez valodām un austruma vēstures mums vēl bija jāklausās daži priekšmeti kopā ar juristiem. Par valodniecību un etnografiju ķīniešu nodaļā gan nebija nekādas runas. Valodu profesori gan visi bija bijuši Āzijā un labi pazina Āzijas tautas, bet viņu starpā nebija neviena īsta valodnieka, ne arī etnografa. Vecākais ķīniešu valodas profesors bija slavenais V. Vasiļjevs, kas daudz bija darījis Āzijas valodu, rakstu, vēstures, ģeografijas un politikas"
1283553,"21.
man māsas vīrs Jānis Vītols apsolīja man palīdzību.
Gadu nodzīvojis mājā, es nobraucu uz Rīgu, noņēmu dzīvokli pie vecā komponista Šancberga un sāku gatavoties uz gimnazijas gala eksamenu. Visvairāk tomēr nodarbojos ar dažādu rakstnieku lasīšanu. No vācu klasiķiem vismīļāk lasīju Heini, Šilleru un Göti. No krievu rakstniekiem man bija mīļākie Puškins, Ļermontovs, Gogoļs un Turgeņevs. Latviešu literatūra toreiz vēl bija diezgan nabaga un manu uzmanību sevišķi pievilka Apsīšu Jēkābs, kuŗu toreiz tik reti kāds gribēja ievērot. Par lielāko dzejnieku toreiz turēja Jūsmiņu, no kuŗa es jau biju atsvešinājies. Apsīšu Jēbāba [Jēkāba] neievērošana un Jūsmiņa slavēšana man izlikās par tādu nepareizību, kādas bez uzbudināšanās nemaz nevarēju noklausīties. Nospriedu arī"
1283568,"30.
prašanas. Matematiķi, mediķi un juristi varot jau pilnīgi iztikt bez latīņu un grieķu valodas, bet jā viņi gribot kārtīgi sekot zinātnei, tad viņiem vajagot prast vismaz vācu, franču un angļu valodas. Pat krievu filologiem vecās valodas neesot tik svarīgas kā rietuma Eiropas filologiem. Mācīti krievi jau priekš kādiem 100 gadiem esot sākuši rakstīt savā valodā, kamēr grieķu un latīņu valodā krieviem neesot ne savu chroniku, ne macītu rakstu. Jau tagad filoloģiskās fakultātes tiekot dalītas klasiskās, vēstures un literatūras nodaļās un uz priekšu vēl nākšot jaunu valodu nodaļas klāt. Senākā apmērā grieķu un latīņu valodu prašana tikšot paģērēta tikai no klasiskās nodaļas filologiem. Tā tad no 100 ģimnazistiem tikai vienam esot vairs vajadzīgas vecās valodas un tam pašam gandrīz tikai tik ilgi, kamēr vēl ģim-"
1283573,"33
Es no savas puses gan piekritu veco valodu aizstāvjiem, bet viņu pretinieku bija tik daudz, ka par šo uzvāru vairs nešaubījos. Sāku baidīties, ka esmu izvēlējies tādu speciālitāti, kas Krievijā var palikt nevajadzīga. Turklāt jau no ģimnazijas laikiem man valodniecība un etnografija bija patikusi vairāk nekā klasiķu tulkošana. Par veco valodu privātdocentu nezināšanu zobojās arī paši studenti, kaut gan neretis bez pamata. Vecie profesori, kas izskaidroja klasiķus, kā man likās, arī nestāstīja nekā gluži jauna un interesanta, jo visas viņu svarīgākās piezīmes varēja atrast vācu komentāros. Tiem saviem biedriem es gan nevarēju piebalsot, kas savu strādāšanu veda sakarā ar profesoru slavu, it kā tad nevajadzētu mācīties, ja profesoru lekcijas bija gaŗlaicīgas. Tomēr es nevarēju apspiest šaubu, vai tiešām"
1283581,"38.
taisni kaitīgi. Vēl cits ķīniešu valodas profesors Georgijevskis mācīja atkal pilnīgi pēc sava prāta. Viņš bija beidzis filoloģijas un austruma valodu fakultāti, bija ļoti daudz lasījis un pazina labi Eiropas sinologu darbus. Bet viņa gara dāvanas, kā man likās, nebija tik lielas, lai varētu izturēties pret izlasītiem rakstiem ar stingri zinātnisku kritiku un izmantot tos, kā būtu vajadzīgs. Viņš bija pārliecināts, ka visas viņam pazīstamās valodas ir savā starpā rada un ka Ķīna ir kāda ideāla brīnuma valsts pasaulē.
Šādā ceļā tad nu mums bija jāmācās četras gŗūtas valodas. Lielākā studentu daļa pārgāja uz citām fakultātēm jau no pirmā kursa un arī no pāri palikušiem studentiem tikai retis kāds mācījās valodas ar interesi. Tiem pašiem tika iepotēti pavisam nepareizi uzskati par valodniecību,"
1283566,"29.
bez stingra un noteikta rakstura. Viņš stāstīja, ka ""Balss"" redakcijai esot nosūtījis vienu stāstu, par kuŗu tad gaidīja honorāru. Tā kā nu stāsts nebija pieņemts, tad J. Jansons uzlika visu vainu redaktoram A. Vēberam, ka aizstāvot tautiskos zaļumu svētkus, kas viņa stāstā bijuši tēloti no ļaunās puses. Nebūtu nekāds brīnums, ka tas pats J. Jansons, labākos apstākļos uzaudzis, būtu palicis par dedzīgu demokratu pretinieku.
Kā jau nākamais klasiskais filologs es ar lielu interesi vācu spriedumus par veco valodu nozīmi, pie kam izrādījās, ka veco klasiķu pretnieku bija daudz vairāk nekā viņu piekritēju. Pirmie aizrādīja, ka visi grieķu un latīņu raksti jau esot pārtulkoti, izpētīti un izmantoti. Vecās valodas jau esot savu laiku nodzīvojušas un praktiskā dzīve paģeŗot arvien vairāk jaunu valodu"
1283559,"25.
dzīves apstākļi tomēr neizrādījās tik pievilcīgi, kā tos biju priekšā tēlojies. Vispirms man bija jāatsakās no speciālizēšanās valodu salīdzināšanā, jo baidījos, ka par neilgo studiju laiku nevarēšu tik tālu iedziļināties krievu valodas garā, lai varētu dot ģimnazijās krievu valodas stundas. Grieķu un latīņu valodu profesori lasīja savas lekcijas puslīdz gaŗlaicīgi un studenti tos maz cienīja. Kad es nopirku kādas grāmatas par latīņu gramatiku, stilistiku un sinonimiku, tad biedri sāka par mani zoboties. Laikrakstos lasīju spriedumus, ka vecu valodu mācīšana ģimnazijās būtu pavisam atmetama. Visu tādu apstākļu dēļ filoloģija sāka zaudēt manās acīs savu pievilcību.
Arī latviešu studentos neatradu tos uzcītīgos strādniekus un tautas darbiniekus, kādi viņi man"
1283571,"32
prasības. Tie nebūšot nekādi zinātniski pētījumi, kas būšot dibināti tikai uz tulkojumiem, kuŗiem arvien piemītot dažādi trūkumi. Bībele jau esot tik daudzreiz tulkota un izskaidrota, bet teologi tomēr arvien vēl atsaucoties un orīgināliem. Tāpat arī citi zinātnieki nevarot skatīties uz saviem avotiem caur tulkotāju prismu. Visas lielās kultūras tautas turoties pie vecām valodām un viņu zinātnieku raksti nereti esot pilni ar citātiem latīņu un grieķu valodās. Jā nu krievu ģimnazijās vairs nemācītu veco valodu, tad mācītiem krieviem nākamībā nebūtu vairs saprotamas arī dažas tādas zinātniskas grāmatas, kas sarakstītas jaunās valodās. Kas zīmējoties uz zinātniskiem termiņiem, tad tai ziņā latīņu valoda jau esot ieguvusi starptautiskas tiesības un turklāt visās zinātnes nozarēs."
1283554,"22.
pats palikt par dzejnieku un sāku tulkot latviešu valodā dažus dzejolus no Šillera, Heines, Götes, Puškina, Ļermontova, Koļcova, Horācija, Bairena, Beranžé, Viktora Igó (Hugo), Šatobriana, bet visvairāk no abiem pirmajiem dzejniekiem. Sacerēju arī kādas oriģināldziesmas. Gandrīz visus savus dzejolus tiku rādījis Zālītem, kas izteica savu piekrišanu, bet pats vēl nebiju ar tiem apmierināts. Laikrakstu dažkārt greizie spriedumi par dzeju sacēla manī šaubas, vai maniem dzejoliem būs kādi cienītāji, totiesu jo vairāk, ka tur arī pats atradu trūkumus gan domās, gan arī valodā. 
Vienu dienu salasīju visus savus dzejolus, iesviedu tos krāsnī un nospriedu ar dzejošanu vairs nenodarboties. Pie šā sava sprieduma esmu arī turējies, tikai"
1283580,"37
pētīšanā, bet pie tik dažādiem darbiem bija palicis bez speciālitātes. ķīniešu valodu viņš mācīja bez kādas sistēmas un nosmādēja visus rakstus par ķīniešu gramatiku. Pie tādas kārtības studentiem bija jāmācās tikai vārdi un jālūko uzminēt to savstarpīgs sakars. Pilnīgi V. Vasiļjeva pēdās staigāja D. Peščurovs (ķīniešu valodā) un A. Ivanovskis (ķīniešu un mandžuru valodā). Mongoļu valodas profesors A. Pozdņejevs turējās pie diametrāli pretējiem uzskatiem. Katrā valodas parādībā viņš meklēja loģikas un prātniecības pamatus. Pareiza viņam bija tikai rakstu valoda, kamēr sarunas valoda bija tikai rakstu valodas sabojājums. Visvairāk viņš nodarbojās ar kancleju dokumentiem, kuŗi tad arī bija jātulko kancleju stilā. Izdabāt šādām prasībām bija ļoti gŗūti un, pēc manām domām,"
1283565,"28
un vienaldzīgi biedri. Svarīgākais šķelšanās iemesls gan laikam bija personīgi strīdi, lai gan ārīgi vairāk meklēja uzskatu dažādību. Vieni gribēja izrādīt savu brīvprātību vārdos un darbos, kamēr otri šādu darbību uzskatīja par nevajadzīgu, ja pat bīstamu. Pēdējie turējās pie Rīgas Latviešu biedrības, kamēr pirmie uzturēja sakarus ar ""Dienas Lapu."" Pēc vairāk strīdīgām sapulcēm pulciņš izšķīrās galīgi divās daļās. Kaut gan pilnīgi nevarēju piebalsot nevienam pulciņam, tomēr ārīga plātīšanās ar brīvību man nebija pa prātam un es piebiedrojos mēreno pulciņam.
Līdz ar mani filoloģijas fakultātē bija iestājies pazīstamais brīvības kaŗotājs J. Jansons. Toreiz es viņu notuŗēju drīzāk par karjeristu nekā par pārliecinātu demokratu. Viņš man izlikās godkārīgs un apdāvināts, bet"
1283585,"40
divās pretējās skolās. Tā nu man cēlās šaubas par Hēgeļa panākumiem. [Jā nu viņš bija tik liels domātājs, kā tad varēja viņu tik lieliski pārprast? Bet jā viņam parādīja tik daudz trūkumu, tad viņš nevarēja būt tik liels domātājs. Tā tad Hēgeļa slavai būs bijuši gluži vienkārši pamati. Ar gŗūti saprotamiem vārdiem viņš būs izteicis tikai gluži parastas domas, kuŗās klausītāji būs meklējuši lielāku gudrību nekā tā, kas tur bijusi paslēpta.] Šādas lietas arvien vairāk mani atbaidīja no filozofijas. Šopenhauera rakstos par daudz bija manāma viņa persona, kamēr pie Nīčes bija daudz pretrunu. Tādēļ drīz vien pavisam atmetu filozofu lasīšanu. 
un pieskaitīju tos drīzāk pie dzejniekiem nekā
pie zinātniekiem
. Daudz vairāk man patikās tie prātnieki, kas rakstīja skaidrā"
1283576,"35
versitātes austruma valodu fakultāti un devis pirmos izskaidrojumus par Orihonas uzrakstiem no 7. un 8. gadu simteņa pēc Kristus. Tas ziņojums atdzīvināja no jauna manu interesi uz austrumu valodām. No sava vecāka ģimnāzijas biedra J. Kalāča, kas studēja Pēterburgā jurisprudenci, dabūju tuvākas ziņas par minēto austruma valodu fakultāti. Pēc tā nu arī galīgi nospriedu pāriet uz Pēterburgu un iestāties austruma valodu fakultātes ķīniešu - mandžuru - mongoļu nodaļā. Šo nodaļu izvēlējos tādēļ, ka par ķīniešiem sevišķi interesējos, uz citām nodaļām, kā man teica, esot liela konkurence.
1891. gada rudenī jau braucu uz Pēterburgu un sāku studēt austruma valodas. Kas zīmējas uz manām lolotām cerībām par valodniecību"
1283529,"6.
runāt par Neikenu, Valdemāru, Krišjāni Kalniņu, Vēberu un Dīriķi, kuŗu vārdus jau atminos dzirdējis no visagrākās bērnības.
Tēvam un vectēvam pieder svarīgākā loma manā mājas mācībā. Tēvs man mācīja lasīt un izskaidroja nesaprotamas lietas grāmatās. No vectēva mantoju cienību uz bībeli un citām garīgām grāmatām. Viņš man arī stāstīja par grūtajiem klaušu laikiem un saviem medību piedzīvojumiem. Tēvs turpretī runāja mīļāk par jaunlaiku zinātnēm un latviešu tautiskiem centieniem. Māte un tēva māte man mācīja garīgas dziesmas ar meldijām. No viņām dzirdēju arī pirmās pasakas, mīklas un tautas dziesmas jeb ziņģes, jo dziesmas pēc mūsu apgabala izloksnes nozīmē tik garīgas dziesmas. Māte mācīja man rakstīt, jo tēvs rakstīt neprata. Tikai par pagasta"
1283546,"17.
Kājās āvuši visvairāk vīzes, retāki pastalas, vēl retāki kurpes un zābakus. Sievietēm zābaku vēl nemaz nav bijis. Arī pats vēl tiku redzējis vīzes darām un nēsājam. Manai mātei bija jau skapis dots līdza par pūru, bet mana tēva māte bija pārnākusi uz Žaku pie mana vectēva ar šķirstu. Manai vecmātei bija liels apaļš krijas kurvis, pēc kuŗa es vēroju, ka tam līdzīgi būs bijuši tautas dziesmās daudzinātie apaļie krijas pūri.
Vecmāte man mīlēja stāstīt par vecajiem klaušu darbiem muižās, kur zemnieki gājuši ""kārtās"", pirmie ""darbinieki"" ar zirgiem un ""otarnieki"" bez zirgiem. No vectēva un tēva dzirdēju dažreiz runājam par mēŗa laikiem, zviedru laikiem. Zviedru laikus arvien uzslavēja, bet pēdējos klaušu laikus daudzināja ar bailēm"
1283538,"12.12.
Pēc tādas sagatavošanās mājā sāku savu skolu – izglītību. Vispirms iestājos uz vienu ziemu Raunas pagasta skolā, tā sauktajā Jāņa skolā, tad mācījos divi gadi Raunas draudzes skolā, pēc tam atkal divi gadi Cēsu apriņķa skolā, no kurienes pārgāju Rīgas guberņas ģimnazijā. No iesākuma mācījos visus priekšmetus gandrīz ar vienādām sekmēm, bet ne ar vienādu interesi. Ar prieku mācījos krievu un vācu valodas, latviešu gramatiku, ģeografiju, dabas stāstus un dažas lietas no bībeles stāstiem un vēstures. Bez kādas intereses mācījos katķismu, bībeles peršas un baznīcas dziesmas. Ar īgnumu rakstīju domu rakstus par abstraktām lietām; par piemēru: par draudzību, mieru, sakāmiem vārdiem, zobena un arkla salīdzinājumu. Ar lielu mīlestību un labām sekmēm no iesākuma nodarbojos arī ar matematiku.
Ģimnāzijā iestājoties, manas intereses sāka drusku mainīties. Vismīļāki tagad sāku nodarboties ar rakstniekiem un literatūras vēsturi. Valodas ieņem"
1283541,"14.
mani biedri – asins romānus. Avīzes atkal cildināja augšā minētos rakstniekus. Uz mani pašu visdziļāko iespaidu bija atstājuši Juŗa Neikena stāsti, Andersena pasakas, sevišķi pasaciņa par nejauko pīlēnu un dažas tautas dziesmas; p. p.: ""Kas tie tādi, kas dziedāja,"" ""Maziņš biju, neredzēju, kad nomira tēvs, māmiņa,"" ""Es redzēju jūriņā trīs zvejniekus zvejojam."" Bet par tādu garšu mani izzoboja. Visu to ievērojot, es šaubījos par savas kritikas spēju un lasīju, kas vien tika kur ieteikts. No laikrakstiem mantoju lielu cienību uz latviešu dieviem un slaveno latviešu senatnes vēsturi, kad zem krīvu - krīva vadības bijuši senāk savienoti latvieši, leiši un senprūši.
Līdz ar šaubām par skolotāju un skolas nemaldību man cēlās neuzticība pret dažām latviešu lietām. Drīz vien ievēroju, ka latviešu dievi un slavenā senatnes vēsture dibinās uz ļoti nedrošiem pamatiem. Tā pat zaudēju interesi par Jūsmiņa rakstiem, visvairāk par viņa poezijas ražojumiem."
1283549,"19.
par mani, drīz beidza ģimnaziju un aizgāja uz Tērbatu studēt. Tuvāku iedraudzējos ar viņu vēlāku, sāku sarakstīties un apmeklēt par vasaras brīvdienām. Jau Cēsu apriņķa skolā iepazinos ar E. Treimani (Zvārguļu Eduardu) un Rīgā ģimnazijā ar Andrievu Niedru, 
Bet citu biedru dēļ man neizdevās ar tiem nākt
tuvākā sakarā. Biedri par viņiem bieži vien zobojās, kas man gan nebija pa
prātam, bet apstākļu nepazīstot, es nevarēju tanīs strīdos iemaisīties.
 kas man ir palicis mīļā atmiņā, lai gan citi ģimnazijas biedri nevarēja ar viņu labi satikt. 
Latviešu skolnieku stāvoklis vācu ģimnazijā nebija nekāds apskaužamais. Muižnieku, literātu un tirgotāju dēli negribēja mūs atzīt par pilntiesīgiem biedriem. Notika apvainošanas ar vārdiem un darbiem. Tā reiz vingrojot un lēcot par bluķi, 
neviens negribēja mani
 nepieturēts 
kā citus bierus, un es tiku
 izlauzu roku. Skolotāji gan savas partejības"
1283543,"15.
Šīs šaubas izvērtās par ienaidu pret visu neīstu un nepareizu.
Varbūt ka šādas neuzticības dēļ būtu jau pavisam atsacījies no latviešu lietām, ja nebūtu jau pamatīgāki nodarbojies ar latviešu valodas mācību un tautas dziesmām. Sāku domāt, ka varbūt arī es šai lietā varu kādu labumu nest. No veciem cilvēkiem biju dzirdējis daudz nostāstus par seno laiku dzīvi un arī pats vēl biju novērojis dažas vecu laiku savādības. Kaimiņos tiku redzējis vairāk dzīvojamas ēkas bez skursteņiem. Daudz mājās bija vēl istaba ar riju zem viena jumta. Citas mājas bija būvētas ļoti zemas ar mazām durvim un ļoti augstu slieksni. Visur bija ļoti mazi logi, pie reizes pat tikai pēdu jeb div pēdas augstumā. Grīdas bija tikai turīgāku saimnieku mājās. Arī Pekša mājā rijas un gubeņu durvis bija ar koka eņģēm. Namā, pirts telpām blakus, bija dzirnavu kambaris, ar rokas dzirnavām, kur vienā sausā vasarā arī patiešām vēl mala miltus."
1283531,"8.
nesapratu. Arī uz mājas ļaudīm ""Mērnieku laiki"" nebija atstājuši tāda iespaida, kā Neikena stāsti. Bez tiem vēl labi atceŗos atstāstījumus no tēva tēva par Robinsonu, no tēva par Pūcesspieģeli un no mātes par Ģenovevu. Visi minētie un viņiem līdzīgi stāsti, kā man liekas, bija labi piemēroti laika prasībām un pirmā vietā gan laikam būs stādāmi Juŗa Neikena stāsti. Ļoti žēl, ka mūsu laiku rakstnieki maz vairs grib ievērot laucenieku intereses.
Pārejot uz mūsu dzimtas savstarpīgo satiksmi, varu teikt, ka mans tēvs, māte, vectēvs, vecmāte un tēva brālis, kas visu mūžu nodzīvoja par vecpuisi, dzīvoja vienā pašā saimniecībā, ēda pie viena galda un neievēroja nekādas stingras mantas dalīšanas. Viņu labā satiksme ir man palikusi ļoti mīļā atmiņā. Vispārīgi nevaru žēloties par savu audzināšanu pirmajos bērnības"
1283551,"20.
atklāti neizrādīja, bet viens otrs tomēr nevarēja noslēpt, ka vācu skolnieki ir viņiem mīļāki. Tika aizrādīts, ka mazturīgiem nemaz nevajadzētu ģimnāzijās mācīties. Tā mums cēlās aizdomas, ka mēs tiekam turēti par nevēlamiem viesiem ģimnazijā. Zālīte, Sala un es bijām vienā klasē un nospriedām, ka būtu labāki ģimnaziju atstāt un likt eksterņu eksamenu. Tā tad visi trīs atstājām ģimnaziju un turpinājām savas mācības mājā. Tai laikā man nomira tēvs un vienu laiku es baidījos, ka mācības man pavisam būs jāatstāj. Tēvs bija ieķīlājis māju un izdevis citiem naudu un daudzreiz vēl bez kādiem pierādījumiem. Vispārīgi tēva nāve bija padarījusi mani tik nervozu, ka es atspirgu tikai pēc pāra mēnešiem. Arī naudas lietas pamazām noskaidrojās; tā kā obligācijas varēja izpirkt. Turklāt"
1283530,"7.
vecāko ievēlēts, viņš vēl sāka mācīties parakstīt savu vārdu. Labā atmiņā ir man palicis arī mans mātes tēvs, Smiltenes Ikšeliešu Lejas – Vadža saimnieks, Pekša kaimiņš. Viņš bija diezgan daudz lasījis vecos garīgos laikrakstus un vecās ""Pēterburgas Avīzes"". Lasītos stāstus un notikumus viņš prata atstāstīt ļoti veikli un interesanti. Sevišķi viņš mīlēja stāstīt pazīstamos Juŗa Neikena stāstus, kuŗus ar tādu pašu interesi, kā es un citi bērni, noklausījās arī vecāki cilvēki. Daudz vietas šajos stāstos mans mātes tēvs būs atstāstījis vārdu pa vārdam pēc oriģināla, jo vēlāku, kad pats tiku Neikenu lasījis, atradu tur jau daudz pazīstamus izteikumus.
Ar lielu interesi mans tēvs tika lasījis un daudzreiz pārrunājis Kaudzīšu ""Mērnieku laikus"", bet dažas lietas es tur toreiz vēl"
1283528,"5.
no iesākuma. Tādēļ arī mans tēva tēvs lūkojis atkal dabūt kādu māju un ta tad viņš pārgājis uz minēto Lisēniešu Pekša māju. Mans tēva tēvs bija īsts vecu laiku mājas kopējs. Bez zemkopības un kalšanas darbiem viņš vēl būvēja ēkas, taisīja jumtus, mūrēja krāsnis un pagatavoja galdus, gultas, ratus un koka traukus. Jaunības gados viņš arī bijis mednieks. Ļoti bieži viņš brauca uz baznīcu un dziedamiem kambaŗiem, un arī mājā pa svētdienām turēja pātarus.
Mans tēvs bija pavisam citādas dabas cilvēks nekā vectēvs. Viņš nodarbojās tikai ar mājas vadīšanu un lauku darbiem. Garīgas lietas viņu maz pievilka, bet totiesu vairāk laikraksti. Pats viņš visvairāk abonēja ""Mājas Viesi"", bet no kaimiņiem aizņēmās arī ""Baltijas Vēstnesi"", ""Balsi"" un ""Zemkopi."" Ļoti labprāt viņš mīlēja"
1283524,"1.
Dāvinājums manai sievai Īdai Šmitei, dzim. Zilgalvei.
Mana autobiografija.
Rakstīdams savu autobiografiju, es nedomāju, ka manam dzīves gājumam būtu kāda sevišķa nozīme vispārībā. Tomēr manu tuvējo nostāsti par veciem laikiem, atmiņas no manu bērnu dienu dzīves un vēlākiem ceļojumiem var būt interesanti arī citām personām.–
Mans tēvs bija lauku saimnieks Raunas draudzes Lisēniešu Pekša mājā, kur arī es esmu dzimis 25 (13). decembrī 1869. gadā. Pavisam mūsu bija divi brāļi un div māsas. Mans tēva tēvs un viņa senči bijuši saimnieki turpat tuvumā Smiltenes Blomu Žaka mājā. Pēc kāda tēva tēva nostāsta var redzēt, ka viņi tur dzīvojuši jau ļoti sen. Jau senajos mēŗa laikos viens sencis bijis pie Žaka par saimnieku"
1283539,"13.
otru vietu. Matematika turpretī sāk izlikties sausa un arī vēsture un ģeografija manis vairs tā nesaista, kā agrāki. Sāk mosties šaubas par ticības lietām, ienaids pret skolas biedriem, kuŗi latviešus nevar ieredzēt, neuzticība pret skolotājiem. Visur redzu trūkumus un nepatiesību, nekas vairs nevar manis apmierināt. Sāku nodarboties ar jautājumiem, kādi priekšmeti dotu skolās īstu izglītību, kā vajadzētu tos mācīt, un ko varam cerēt no nākamības.
Skolas mācība vien mani nebija apmierinājusi, jau no pagasta skolas sākot. Vaļas laikos arvien nodevos lasīšanai, bet bez izvēles un sistēmas. Lasīju ikkatru grāmatu, kas tik nāca man rokās, neizņemot par briesmīgos asins romānus, ko mūsu rakstniekam visvairāk Lautenbachu–Jūsmiņu, E. Dünsbergu un Lapas Mārtiņu. Par visām šām lietām dabūju dzirdēt dažādus spriedumus. Vecāki ļaudis slavēja bībeles lasīšanu, jaunākā  paaudze – avīzes un daži"
1283548,"18.
un nicināšanu. Ar sevišķu interesi tika stāstīti gadījumi, kur muižas kungi piemānīti un stārasti nerroti. Visas šādas atmiņas modināja manu interesi uz mūsu vecajām tautas dziesmām un palīdzēja arī viņas saprast. Dzīvi atminos, ka Jāņu dienā jauni ļaudis lielos baros staigāja dziedādami no mājas uz māju. Augstu koku galos tika dedzinātas darvas muciņas, ap kuŗām tad ļaudis līksmoja tālu pāri pusnaktij. Šās atmiņas mani arvien saistīja pie latviešu rakstiem.
Tuvākie biedri un draugi ģimnazijā man bija Pēteris Zālītis, vēlākais profesors Pēteris Meņģelis, kas vēlāk bija ievērojams ķīmiķis, un Pāvils Sala, vēlākais konservu fabrikas īpašnieks Rīgā. Tikai vēl ģimnazijā iepazinos ar Eduardu Veidenbaumu, lai gan viņš bija mans radenieks. Pēdējais bija vecāks"
1283536,"11.
seno latviešu dzīvi manī modināja interesi uz latviešu senatni. Tās pašas ""Skolas maizes"" ziņas par vēsturi un ģeografiju man labi noderēja arī vēlāku skolās. Priekš skolā iešanas un gramatikas mācīšanās tiku novērojis arī dažas īpašības latviešu valodā, [Tā tiku novērojis, ka vīriešu kārtas vārdi beidzas ar galotni ""s"", sieviešu kārtas vārdi ar ""a"" un ""e"", dažreiz arī ar ""s"", kā p. p. klēts, kūts, pirts. No tiem laikiem izšķīru arī jau trejādos vokāļu gaŗumus. Tiku griezis vērību uz to, ka dažos apgabalos ""blèdis"" vietā saka ""blêdis"" un vārdu ""mãte"" citur izrunā ""màte"". Tāpat novēroju, ka raunēnieši saka: ""celš"", smiltenieši: ""ceļš"" un trikātieši: ""ceļč"". Biju arī jau sen noklausījies, ka smilteniešu vārdiem: ""ķīvēties, sprugulis, siuķis, Maris, Pieča"" stāv pretī raunēniešu vārdi: ""bārties, sprigulis, sivēns, Marika, Peksis."" Visas kādas lietas] kas modināja manī interesi uz valodniecību."
1283535,"10.
šādas lasīšanas man būtu kāds ļaunums cēlies. No viņas es tomēr mantoju lielu cienību uz dievvārdiem. Tādā pašā ceļā gan laikam visi izglītotie latvieši, kas cēlušies no lauceniekiem, būs dabūjuši savu pirmo izglītību. Ar ""pušbībeli"" arī beidzās mana mājas mācība, jo baušļi un bībeles stāsti bija jāmācās pašam. Bez garīgām lietām vēl lasīju laikrakstus, kalendārus un dažādas mazas grāmatiņas, bet labi atmiņā man ir palikušas tikai Šaca ""Lasāmā grāmata"" un ""Skolas maize"", ar kuŗām iepazinos tomēr tik vēl ap desmito mūža gadu. No Šaca man daudz lasāmi gabali nepatikās, bet ""Skolas maize"" ir palikusi par svarīgu pamatu manai tālākai izglītībai. No aprakstiem par Ķīnu, Indiju un Ēģipti es mantoju mīlestību uz austruma zemju kultūru. Pasakas, tautas dziesmas un raksti par"
1283527,"4.
tēvs izmācījies kalt. Brālis viņam drīz nomiris un tēvs palicis nespēcīgs, kādēļ jau ap 21. gadu viņam bijusi jauzņem visa mājas vadīšana. Žaka māja toreiz bijusi diezgan liela un lauki apstrādāti ar pieciem zirgiem. Kad nu drīz pēc tam muižas klaušu darbu vietā ievesta rente, tad Žaka mājai bijis jāmaksā divreiz tik daudz, kā citām mājām apkārtnē. Tēva tēvs baidījies, ka nevarēšot tik daudz naudas ieņemt un tā kā nu vēl zirgiem uznākusi sērga, tad viņš nospriedis atstāt māju un palikt par kalēju. Arī citi saimnieki nav gribējuši uzņemt tik lielas mājas, kādēļ pēc tam māja sadalīta divās daļās un kādas 100 pūra vietas pievienotas kroņa mežam. Tēva tēvs pelnījies ar savu kalēja amatu diezgan labi, bet arī māju rentniekiem klājies daudz labāki, nekā domājuši"
1283526,"3.
domājis, ka visiem būšot jāmirst un nav meklējis, kur tās lietas noliktas. Bijis arī jau vēls vakars. Otrā dienā uznācis briesmīgs lietus. Žaka upīte lieliski sacēlusies, izrāvusi tur lielu gravu un aiznesusi vienu lielu koku ar visām saknēm. Pēc lielā lietus bijis skaists laiks un arī mēris apstājies. Žaka saimnieks pēc tam visās malās izmeklējies brāļa atvestās mantas, bet nav varējis nekur atrast. Domājis, ka mantas laikam bijušas apraktas pie tā koka, kas varbūt ar visām mantām aiznests plūdos. Citiem nostāstiem par maniem senčiem nav plašākas intereses.
Kādus vārdus tomēr vēl gribu teikt par savu tēva tēvu. Viņš bijis gadu divdesmit jaunāks par savu vecāko brāli, kas Rīgā izmācījies kalēja amatā. No šā nu arī mans tēva"
1283533,"9.
gados. Grāmatā tomēr tiku mācīts pēc sentēvu sistēmas, bez kādām jaunāku laiku ābecēm un lasāmām grāmatām. Vecās ābeces pirmā vietā, zināms, stāvēja svētā lūgšana. Ar tēvareizi sākuši lasīšanu jau no vecu veciem laikiem. 
Arī mans tēva tēvs stāstīja, ka viņa bērnības
laikā kāds palaidnīgs puika lasījis pie mācītāja: ""svē (sv) ā (h) svē jē
(g) lūgšana"".
 Veco ābeci izmācījis tēvs pārgāja tūlin uz jauno testamenti jeb ""pušbībeli"", kuŗu arī jau uzbeidzām pirmā ziemā. No tādas lasīšanas maz kas palika manā atmiņā. Atceŗos tikai, ka labprāt lasīju ģenealoģijas tābulas Matēja un Lūkāsa evaņģēlijos, kur uzskaitīti visādi ermoti vārdi no Ādama līdz Jēzum. Interesanti man izklausījās arī sarunā nedzirdētie un nesaprotamie latviešu vārdi: neģi, piepēži, visnotaļ un tiem līdzīgi. Nevaru tomēr teikt, ka no"
1283525,"2.
un viņa brālis par sulaini pie Lestiburgas muižas kunga, kuŗa atradusies ne tālu no tagadējās Blommuižas. Par Smiltenes, Raunas un Trikātas draudzēm daudz mājās un muižās izmiruši visi cilvēki. Kad arī Lestiburgā apmiruši visi ļaudis un pats muižas kungs, tad minētais sulainis pārnācis pie sava brāļa uz Žaku pārrunāties, ko darīt. Nosprieduši visas citas lietas atstāt muižā, bet zelta un sudraba lietas atvest uz Žaku; jā kāds vēlāku prasītu, tad atdot, jā ne, tad paturēt sev. Saimnieks iedevis brāļam zirgu, ar ko braukt lietām pakaļ. Atbraucot Lestiburgas brālis jau arī pats bijis saslimis ar mēri un satiekoties ar Žaka brāli varējis izrunāt tikai vairs div vārdus. Vai esot Lestiburgā bijis? – Bijis. – Vai atvedis? – Atvedis. – Bet kur nolicis lietas, vairs nevarējis izstāstīt. Saimnieks arī sabijies,"
1283545,"16.
Biju gluži mazs puika, kad zemnieki sāka pirkt pirmo reiz nažus, dakšiņas, un telēkus, un vēl vēlāku metala edamas karotes. Tai pašā laikā mālu krūzīšu vietā sāka ieviesties glāzes un porcelāna tases. Drīz pēc tam sāka nākt modē arī galdauti. Vēl pats tiku mācījies lasīt pie lākturī iespraustu skalu gaismas. Priežu skali bija vieglāki plēst, bet bērzu skali dega gaišāki. Mūsu lākturis bija pakaŗams pie vārceles, bet citās mājās redzēju gan sienā iesistus, gan arī uz pekas uzstādāmus lāktuŗus. Mana tēva un vectēva laikos latvieši vēl nepazinuši ne tējas, ne kafejas un dažs labs nav zinājis, kā šie dzērieni sagatavojami un lietojami. Mana vecmāte vārijusi kafeju pirmo reizi podiņā un tad ēduši to ar visiem biezumiem kā šķīstu putru. Citi miekšķējuši kafejas pupas ūdenī un tad vārījuši. Tēvmāte man stāstīja, ka senāk sievietes nēsājušas sagšas un vilnānes, priekšā saspraustas ar sakti."
