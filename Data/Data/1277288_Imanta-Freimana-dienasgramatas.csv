File-ID,Transcribed Text
1277323,"Sāk līt lietus. Pie vakara laiks paliek labs un es lasu gŗāmatu. Drīz dzenu govis mājās.
Otrdien 30. VII. Šorīt Artūrs ar Seņu grib braukt zāģēt malku. Artūrs puspiecos ceļ Seņu augšā. Es gribu griezties jau uz otru ausi. Bet Milda man sauc lai es ģērbos un braucu uz Bērziņiem. Gaida ar tanti jau ģērbjas. Mēs šodien braucam pēc cūku māti. Pa ceļu mēs ar Gaidu vērojam vai nebrauc kāds autiņš. Līdz Bērziņiem tiekam laimīgi. Slikti ka onkols nav mājās, tas aizvedis uz Pāli cūku. Paēdam brokastis un es ar Gaidu ejam dārzā. Šogad Bērziņos nav āboļi, bet ērkšogas ar jāņogām ir diezgan. Tās arī netaupām. Pielasām arī spaini ko aizvest mājās. Valdis drīz sajūdz zirgu un mēs laižam uz māju. pa ceļam no kurpnieku paņemu kurpes un Brīdagā avīzi. Man ēdās tikai par to ka AS 19 slīd uz leju. Tagad viņa no trešās vietas nobraukusi uz septīto. Bet nolāpītā žīdu komanda hakoah no astotās uz trešo. Bet ko var darīt, jo tā paiet pasaules godība. Olimpija uzvarējusi Vandereri ar 3 - 2.
Ceturtdien 1. VIII. Šorīt no rīta drusku līst. Bet drīz top klārs un sāk spīdēt saule. Šodien mums liela strādāšana. Nedabūjām nevienu mirkli atpūsties. pa visu dienu nolikām 14 gubiņas siena un četras sagrābām. Vakarā biju nokusis, ka ne lāgi runāt negribējās.
Piektdien 2. VIII. Šodien ir mana ganu diena. Bet ir atnācis kuģis un man jāiet onkolim palīgā lādēt. Onkolis lādē kopā ar Paēgli. Tam ir daudz puišu, un viss laiks paiet ātri. Pēc pusdienām nācu es uz māju pats pakaļ. Te pie Mildas bija atnākusi draudzene Austra. Paņēmu pusdienas un eju atkal pie lādētājiem. pie vakara uzeju ar laivu līdzi pie kuģa. Drīz kuģis ir pilns un mēs braucam mājās.
Sestdien 3. VIII. Šorīt mani ceļ augšā, man tomēr jāiet ganos. Man tādas dusmas ka nezinu ko darīt. Bet jāiet vien ir. Tā ap astoņiem es dzirdu ka jūrā pūš šleperis. Tas atvedis atkal jaunu malkas laivu. Es gaidu ka mani sauks uz"
1277321,"ir vējains un es nodomāju, ja būtu tagad Rīgā tad sēdētu iekšā un lasītu gŗāmatas. Man sāk sāpēt zobs, nāku iekšā uzlieku kamparu ar vati un lasu ""Karalieni Luizi"". Bēdādamās par dzimtenes bojāeju viņa nemaz nerūpējās par veselību un beidzot nomirst. Tur grāmatā tēlo līdz vēl daudz personas, bet visu jau nespēju aprakstīt. Beidzot sabiedrotie gūst uzvaru pār Napoleonu un nokrata tā žņaugus. Arī Prūsija top brīva bet karaliene Luize to neredz. Savā ziņā man Napoleons patīk, tāds karavadonis ģēnijs ir vienīgi dzīvojis viņš. Bet jūŗas admirāls Nelsons arī bijis nepārspējams. Napoleons būtu uzvarējis arī Krieviju, bet daba un karaspēka nesaticība pārvilka strīpu viņa plāniem. Un šāds ģēnijs mira trimdā no visiem atstāts un aizmirsts. Beidzu lasī un eju ēst vakariņas. Vēl ar Seņu aizskrienam uz jūrmalu un drusku paskraidamies. Gulēt iedams vēl klusībā aizsūtu papum un mammai mīļu sveicienu un bučiņu.
Piektdien 20. VII. 35. gadā. Šorīt jau esmu pus piecos augšā. Atkal man ganu diena. Samakšķerēju pa visu māju kādas gŗāmatas ko ņemt līdz ganos lasīt. Dienas gŗāmatu pašlaik rakstu vakarā ap mājā saucamo laiku. Pusdienā es laikam Gaidai neesmu ko izdarījis pa prātam un nu naids atkal mājās. Bet bez šīs pindzeles varu iztikt diezgan labi. Viņa ir arī tad skaudīga. Milda ar Martu salasīja ogas un mājās sev pie klimpām ēda ogas samaisītas ar cukuru. Man arī iedeva. Gaida nāca pašlaik ar sāli. Viņa uzreiz sāk bērt sāli uz klimpām. Pēc pusdienas laiks paiet vienmuļi. Vakarā ar jautru prātu dzenu govis mājās. Vakarā gulēt iedami nogrūžam trepes zemē lai neviens mūs netraucē. Bet nu tik ar Seņu atminamies, ka Martai rīt ir vārdiena. Nolēmām iet naktī Martai uzdziedāt. Bet netiekam zemē. Es nolaidos pa palagu zemē un pieliku trepes. Klusām uzcēlām Mildu ar Gaidu un gaidām divpadsmit. Pusnaktī Seņa pajem vijoli un ejam pie Martas loga spēlēt. Marta mūs pacienā ar vīnu. Ejam visi gulēt.
Sestdien 27. VII. 35. gadā. Līst lietus. Šodien liela cepšana. Marta ar tanti cep baltmaizi un ķimeņkūkas. Nevaru vien sagaidīt kad maize būs gatava. Rīt vajaga notikt Bērnu svētkiem un ballei bet tie laikam izputēs. Mildai kurpes ir pie kurpnieka."
1277292,"Gaida atdzen govis, viņa man pasaka ka puiši spēlē futbolu. Paēdu vakariņas un arī aizeju. Es stāvu kastē. Ja man rīt nebūtu gani, tad man būtu jāiet par kliperi. Sacīkstē viņi rīt spēlēs ar limbažniekiem.
Svētdien 18. VIII. 35. g. Pa miegam dzirdu ka tante mani sauc. Atveru acis, laiks ir apmācies. Tā nepatīk celties no siltās gultas, bet jāceļas. Govis ēd pilniem malkiem sulīgo zāli. Es tikmēr mācos dziesmas. Pa pusdienas laiku es ar Gaidu aizejam uz Brīntāļiem. Es no Justīnes paņemu dažas grāmatas. Saku lai arī Gaida nāk uz māju, jo man jāiet ganos. Bet Gaida nenāk. Es mājās nākot paņemu konfektes, būs ganos ko graust. Visu pēcpusdienu līst lietus, tāpēc vakarā esmu pilnīgi slapš. Bet klusi pašlaik jau arī sauc mājās. Gultā atlaižos ar lielu tīksmi. Līdz mājās braukšanai tikai vēl viena ganu diena.
Pirmdien 19. VIII. 35. g. Šorīt tieku uzcelts pulkstens piecos. Jāiet ir lādēt. Tā kā onkolim trūkst viens vīrs, tad man vienam jāved. Onkolis pats iet mest. Mēs lādējam tagad pie laika un arī turpmāk lādēsim pie viņa. Ap brokasta laiku paliek stiprs un tādēļ braucu mājās. Visu laiku līņā lietus. Visas šīs beidzamās dienās lai ir traki nejēdzīgs. Kvieši un mieži ir jau pļaujami, bet laiks visu izpurgā. Ap četriem Milda atbrauca no Limbažiem. Seņa to atvedis. Viņas mazpulks nav dabūjis nevienu godalgu. Godalgas esot nepariezi iedalītas. Un sacensībās sacentušies arī vidusskolnieki. Ko tad viņi mazākie var iesākt.
Ceturdien 22. VIII. 35. g. Šodien man gani, bet tā kā man jāiet lādēt tad ganos iet Milda. Arī šodien man jāved vienam. Divas laivas uzved no upes un tad braucam uz Lielurgu. Malka ir traki smaga un stipri nomocās. Bet tagad nav tik traki jābrauc. Iznāk laika arī atpūsties. Es dabūju"
1277297,"Svētdien 8. IX. 35. g. Šodien ir graniōzie aviācijas svētki. Es tomēr šogad uz vieniem nebraukšu. No rīta es uzģērbju jauno uzvalku. Drīz atnāk Heilis un Zāmels. Mēs nobeidzam dambretā pirmo riņķi. Pirmā ir man ar 9 - 3 p. Otrā ir Heilim un Zāmelim ar rezultātu 8 - 4 katram. Trešā ir Ērikam kurš turnīra spēlē pirmo reiz, viņa rezultāti 4 - 8. Zāmels brauks uz aviācijas svētkiem, tamdēļ viņš no mums aizgāja. Mēs turpinājām jau otro riņķi. Man mamma un papus aizgāja uz kino. Es ar Ēriku ejam pie viņa pa radio klausīties aviācijas svētkus. Dzirdējām ka šauj ar lielgabaliem, zenītbateriju un lidmašīnu dūkoņu. Viss tas izdvesa drūmu varenību. Dzirdējām ka plīst bumbas uz fabriku, kuŗa tam nolūkam uzvelta. Pēc tam nācām sētā un spēlējām sunīšus. Drīz arī mamma ar papu pārnāca mājās. Šodien mums beidzamā brīvdiena rīt jāiet atkal skolā. Man tā kā prāts tīri velk uz turieni. Vakarā atkal ar mammu un Ēriku spēlējam rič-raču un Lotto. 
Otrdien 8. X. Tagad tieši pēc veselu mēnesi sāku rakstīt atkal dienas grāmatu. Nu jau mēnesis pagājis kā ejam skolā. Man ar mācībām iet labi. Skolā skrienam un spēlējam futbolu. Es esmu klases vārtsargs. Skriešanā man pieder klases rekords 1000 metros un vidējās grupas rekords 1200 metros. Tas ir par 1 sekundi sliktāks kā klases rekords. Tur man arī bija rekords bet Jānis to pārspēja (sita). Es tagad sēžu pašā pirmā solā. Tur diezgan slikta sēdēšana. Es ar papu dzīvojam vieni pa mājām, mamma ir uz laukiem. Viņa tikai pa Svētdienām atbrauc mājās. Rīt mēs braucam ekskursijā uz Ligati. 
Sestdien 12. X. Es esmu kooperatīva andelmanis. Katru brīvstundu es stāvu pie kases. Mums šodien bija roku darbi. Es strādāju pie konu kūjām. Šīs kūjas"
1277325,"pļauj sienu. Pa pusdienas laiku gribu braukt ar Viks Mārtiņa ratu uz Salacu. Bet viņš nav mājās. Laiks ir labs, bet tā kā mums siena nav viss nopļauts tad nav ko grābt. Arī ecēt nevaru iet, jo onkolis aizbrauca uz pagastmāju. Ejam visi ogot un Gaida ganos. Pielasām pilnu krūzīti un nākam uz māju. Mājās uz ogām uzleju pienu dūšīgi paēdos. Drīz eju šņākt.
Svētdien. Šodien Marta un onkols brauc uz Bērziņiem. Mani jau līdz neņem, bet nevajaga arī. Gaidušām ir gani, un es varu šodien izlasīties gŗāmatas. No rīta ar Seņu izpeldamies, pēc peldes trenējamies skriešanā. Viņš grib braukt uz Bridagu, tāpēc nākam mājā. Viņam atnestas avīzes. Lasot es priecājos ka ASK uzvarējuši Unionu. Par to arī priecājos ka RFK parādīja savas spējas ārzemju futbolistiem. Pie vakara eju apskatīt laivu un izlieku enkurus pareizā vietā. Vakarā mazais Seņa un Arturs braukāja par jūŗmalu. Viņi mani veda līdz. Aizvedu zirgu uz āboliņa tīrumu un eju gulēt. 
Imants."
1277291,"atsacījās iesākto pūrvietu pļaut. Es eju saukt citus rudzu pļāvējus. Atnāku mājās un eju tūlīt siet rudzus. Onkolis jau pļauj. Pa starplaiku kāpaļēju pa kokiem. Pēc brokasti atnāca arī tante un Milda. Līdz pusdienai nopļāvām lielu gabalu. Pa pusdienas laiku eju izpeldēties. Iznākot no ūdens top labāka sajūta. Eju siet atkal rudzus. Arī Tante pļau un Milda sien. Drīz viss ir nopļauts. Kamēr visu saslien un nogrāb tikmēr pienāk jau launaga laiks. Esmu laimīgs ka rudzu nu cauri, bija apnikuši līdz kaklam. Vēl gan kāda purvieta ir ar rudziem, tos pļauj Birkinfeldi par samaksu. Ejam abi ar Mildu peldēties. Ceturtdien 15. VIII. 35. g. Agri no rīta izeju dārzā un salasu āboļus. Dažus apēdu un eju atkal gulēt. Ilgi gulēt nedabonu, tante mani ceļ lai es eju onkolim palīdzēt lādēt. Pa starplaiku es ar Paēgļa dēliem eju peldēt. Taisu visādus trikus, lecu no laivas uz galvu ūdenī. Zem ūdens atkal nostājos uz rokām. Ap launagu kuģis ir pilns un mēs braucam mājās. Vakarā uznāca liels pērkoņa negaiss. Es tagad skaitu dienas līdz mājās braukšanai. Apnicis jau šeit ir sen ar tiem lieliem darbiem. Bet arī slikti te nav. 
Piektdien 16. VIII. 35. g. Man ir gani. Laiks apmācies un līņā lietus. Tomēr paņemu līdz dziesmu klades un dažas grāmatas. Romāni jau aptrūkuši, tādēļ lasu vēsturi. Milda šodien brauc uz Limbažiem, tur mazpulkiem notiek sacensības. Man Mildas vietā Svētdien būs jāiet ganos. Bet tagad man ganos tīri labi patīk, lai tikai nu būtu labs laiks. Pie vakara man garām brauc Seņa. Mēs abi kādu laiku papļāpājam. Drīz dzenu govis mājās.
Sestdien 17. VIII. 35. g. Laiks ir apmācies. Līst lietus un pūš ass ziemelis. Visu dienu dzīvoju pa iekšu. No rīta sacērtu malku un sanesu iekšā. Tā kā citu nav ko darīt tad lasu avīzi. Drīz Gaida atdzen govis. Vakarā kad"
1277324,"māju, jo man būs jāiet palīgā lādēt. Drīz atnāca Gaida un mani nomainīja. Atnācu mājās paēdu un gāju pie onkoli. Šodien nāks Kaija no Rīgas un varbūt atbrauks ciemos papucis. Kad atnāca Kaija es uzbraucu Frankam motorā līdz augšā. papus gan nebija, bet paka gan bija atsūtīta. Nonācu ar visu paku lejā pie laivas. Jūŗa bija jau diezgan stipra. Man bija grūti nostāvēt motoram priekšā un atgrūst no krasta. Kad nobraucam ar Paēgļa laivu zemē nolēma vairs nelādēt. Es kāpu no motora laukā un braucu ar onkoli mājā. Takā mamma bija atsūtījusi konfektes, cukuru un desas līkumu. Arī kliņģeri nebija mazums. Bija ka visiem radiem atsūtīta nauda lai varētu nopirkt citas cūkas. Man vēl bija lats naudas un vēstule. Mamma raksta ka papus nedabū atvaļinājumu un uz šejieni nevar atbraukt. Man uzreiz uzlabojās prāts, jo drīz atkal braukšu uz Rīgu un satikšu atkal savus draugus. Vakarā ievedam beidzamo āboliņu.
Svētdien 4. VIII. 35. g. Šodien Bridagā kapsētas svētki. laiks no rīta nomācies bet vēlāk sāk noskaidroties. Citi brauc, bet es Marta un Milda gan ar kājām. Netālu no Bridaga mēs saaujam kājās. Mums onkolis pabrauc ar zirgu garām gandrīz jau tikai pie Bridaga. Ļaudis ir daudz, jo laiks tieši labs ne silts ne aukstas. Nākot mājās es ieraugu ka pie kapsētas pārdod saldējumu. Nenocietos un nopirku sev vienu un Gaidai arī izmaksāju. Nopirku vēl smalkmaizes un kliņģerus. Milda vēl aizgāja uz skolu, mazpukam bija sapulce. Es ar Martu nācām kliņģerus ēzdami uz mājām. Mājās paprastu no Vanceriem šīs nedēļas avīzes un atpūtu. ASK tomēr atmaksāja Vandererim par to es priecājos. Atpūtā uz uzņemam Strādnieku svētkos ieraugu vienā vietā arī Zāmeli.
Pirmdien. 5. VIII. Šodien pūš un nav tādēļ jāiet lādēt. Onkolis atved 7 gubiņas siena. Tā mēs izārda, uzārdām un uzliekam augšā.
Otrdien 6. VIII. Šorīt sajūdzu zirgu un eju ecēt. No sākuma lāgi nejāja, bet vēlāk ievingrinājos. Onkolis turpat tālāk"
1277299,"mājās. Pa ceļam uz mežu pieejam pie Biedriņa. Arī viņš paņem sev maisu. Mežā sākam plūkt mētras. Tās bija stipri maz. Mēs dzirdējām ka pa mežu klaigā citi mūsu skolas skolēni. Nolēmām tos izbaidīt. Tā bija Ekmaņa kunga klase. Satikām arī Dambergu, Bluzmu un lielo Šteini. Gribējām izbaidīt VI. b klasi. Dambergs šāva ar savu pugaču. Tam eksplodēja stobrs. Šie sāka mums apcelt. Viņi izbārstīja man zemjas uz mētras. Dambergs iegāza Paeglim pa aci. Mēs visi aizšmaucām. Rīt pateikšu to skolotājai.
Ceturtdien 21. XI. 1935. g.
Šodien mani izsauca dabas zinībās. Pa daļai visu zināju, par atbildi dabūju 4-. Arī vācu valodā mani izsauca. Pēc stundām vajadzēja palikt uz vingrošanu. Tā kā Samiljona kungam bija koŗa mēģinājums, tad vingrošana neiznāca. Gaidīdams Lejiņu kuŗš arī dziedāja es sakrāmēju kooperatīva gŗāmatas. Mājās atnācis es izmācījos. Vakarā aizgāju pie Hari uz dzimumdienu. Arī Leopolds tur bija atnācis. Spēlējām Melno Pēteri un gremojām kūkas. Ap deviņiem nācu mājās.
Ceturtdien 28. XI. Sestdien izdos liecības, tamdēļ atzīmju likšana iet pilnā spēkā. Ģeogrāfijas stundā ceļu roku uz katru jautājumu. Arī Dabas zinībās atbildu. Pēc stundām es ar Georgu skaitam burtnīcas un spalvas kātus. Turpat mēģinājumu notur ceturtā klase. Es pakaitinu Birutas māsu un Augusti. Tās abas ir brašas meitas. Pie vakaŗa abi ar Zāmeli braucam uz pilsētu uzprovēt man ziemas forma. Tā izskatās labi sestdien būs gatava. Vakaŗā izmācos.
Sestdien 30. XI. 1935. g.
Šodien man laimīga diena. No rīta mums ir nodomāts izdot liecības. Bet tās mums izdeva tikai pēc ceturtās"
1277289,"III.
Dienas grāmata. N°2.
Imants Freimans
Imants Freimans.
1935. g. 12. aug. - 35. g. 14. dec."
1277290,"Pirmdien 12. VIII 35. gadā. Šodien Mildas ganu diena. Bet viņiem šodien Mazpulkam liela vārīšana. Arī Milda aizgāja. Es eju viņas vietā ganos. Ap brokastu laiku onkolis sāk pļaut rudzus. Es turpat ganu govis un sienu kūlīšos. Pēc pusdienas es eju siet rudzus, bet Gaida iet ganos. Drīz Milda atnāk mājās. Man tikai ēdās ka man visu laiku jāsien, bet skuķi par māju tūļojās. Otrdien 13. VIII. Šodien visu dienu strādāju pie rudzu siešanas. Ap pusdienas laiku vienu tīrumu beidzām. Atnāca skuķi un mēs saslējām gubas. Es gāju uz otru tīrumu atkal siet. Skuķi tikmēr pirmo sagrāba. Drīz beidzam un nākam uz māju. Vakarā aizejam ar Mildu uz jūŗmalu. Arī Seņa ar ratu piebrauc. Es paņemu ratu un braucu uz Meleka pusi, Milda ar Seņu tikmēr lakstojās pa kāpām. Gulēt ejot es sāku domāt par mājām. Gribētos tur būt, bet drīz jau tur būšu.
Trešdien 14. VIII 35.g. Šorīt tieku uzcelts jau sešos. Vancers"
1277293,"divas reizes pamatīgi izpeldēties. Pirmo reiz metot malku es ievēlos uz galvas ūdenī. Otreiz braucot iekšā es lecu uz vezumu, bet man paslīdēja kāja un es ievēlos atmuguriski ūdenī. Krītot stipri sasitu kāju. Tagad ir liels zilums. Drīz kuģis ir pilns un es braucu mājā. Tūlīt ejam tīrumā pļaut rudzus. Pa pusdienas laiku nobeidzām. Pēcpusdien es eju ganos.
Piektdien 23. VIII. 35. g. šodien man maz darba. Onkolis aizbraucis Limbažos uz tirgu. Mums tāpēc nav jāiet lādēt. Ejam abi ar Seņu uz jūŗmalu pagulēties. Es iekāpu laivā un stūmos gaŗ krastmalu. Man netīši iekŗīt aire (laiva) ūdenī. Lecu tai pakaļ un gribu nostāties uz kājām. Esmu dziļā vietā nobīstos un ierāpjos apakļām laivā. Pakaļgalā man ūdens ir līdz kaklam. Velku laivu uz malu. Tad metos no jauna ūdenī un peldot noķēru arī. Pēcpusdien eju beidzamo reizi ganos. Man vienīgā vēlēšanās ir kaut svētdien būtu lēns.
Svētdien 25. VIII. 35. g. Šodien braucu uz mājām. Ir jau arī diezgan dzīvojis. Jūŗa ir rāma kā spogulis. No rīta abi ar onkoli aizejam uz piestātni. Gaida kādu gabalu nāca mūs pavadīt. Lai tā grabaža pazūd, jo tik sliņķi skuķi vēl neesmu redzējis. Kaijas vietā brauc Ilga tas ir lielāks kā Kaija. Es lielāko daļu dzīvoju pa komand tiltu. Liepupē Ilga stāvēja kādas trīs stundas. Laiks palika asāks un vilnis bija diezgan liels. Ap astoņiem piestājāmies pie krasta. Rīgā ir ieradusies Dāņu kara flotes ekskadriļa. Braucot ar tramvaju vēroju Rīgu. Man patīk ka tagad asfaltē ielas. Drīz esmu mājās pie mīļās māmiņas.
Ceturtdien 29. VIII. 35. g. Šodien braucam atkal ogās. Es Boris un Heilis jau vienreiz bijām. Tagad Heiļa vietā brauc Leopolds. Hailim jau apnika ar pirmo reizi. Drīz esam jau stacijā. LĪdz Baložiem bijām jau par 20 minūtēm. Tā kā ogotājas bija daudz, tad stei-"
1277319,"zemenes. Pēc pusdienas govis ganīt daudz vieglāk. Es iedzenu govis aplokā un pats staigāju pa aploka sētu. Pie vakara pieeju pie āboliņa grābējiem un palīdzu sastādīt ķirpas. Drīz sauc govis mājās. Paēdam vakariņas un ejam pa jūrmalu pastaigāties. Pēc pastaigāšanās apsēžamies uz kāpām. Arvīds mums stāsta par astes zvaigznēm  un metoriem. Es klausījos ar lielu ziņkārību, bet tā es neticu ka uz Marsa dzīvo cilvēki.
Piektdien 12. VII. 35. g.
Šodien abi ar Arvīdu no rīta ejam uz upi makšķerēt. Lielās zivis neko neķērās, bet mazās vilkām vienu, pakaļ otrai. Citus metam atpakaļ, bet prāvākos paturējām priekš zupas. Uz beigām mēs noķērām pamatīgu sapali. Pēc makšķerēšanas turpat pavēžojām. Bet bija tad taiņi. Rīgā droši par tiem dabūtu četrus latus kālā. Noķērām 38 vēžus. Nolēmām šitos uzglabāt līdz rītam, un rīt pieķert citus klāt. Nācām uz māju.
Sestdien 13. VII. Šodien abi ar Arvīdu ejam vēžot. No sākuma ķērās tā pašvaki. Bet augšgalā vēžu jau bija vairāk. Ap trijiem nācām mājās. Onkols un māsīcas pašlaik lika ķirpās āboliņu. Paēdām un vārījām vēžus. Vēžus ēdot lielā Marta mani sakaitināja. Viņa lika man mātei ienest vēžus. Man bija rokā vēzis, es gribēju to apēst un tad ienest. Marta uzreiz uz manīm saka ka es rijot kā pie bada. Es sadusmojos un vairāk neēdu. Vakarā es jūŗā pamatīgi nopeldējos. Drīz gāju gulēt jo rīt mana ganu diena.
Trešdien 17. VII. Dienas rit uz priekšu bez apstājas. Man ir diez gan skumji, nav mīļās māmiņas. Tas jau Lepstas parasts, ka man jāiet visur, bet Gaida tas ir tāds gurķis kā neviens. Man vis kas jādara viņas vietā. Šodien viņai ganu diena, rīt ir atkal man. Pie vakara es gribu iet ar Martu un Trāpaņiem uz jūŗu peldēties. Šie jau visi aiziet, bet man vēl jāsalej govīm ūdens. To salēju, bet viķus pļaut neeju un mudīgi skrienu uz jūŗu. Ūdens brīnišķīgi silts. Bet neskatoties uz dažiem grūtumiem es jūtos labi. Ēst es ēdu dūšīgi, un nodedzis esmu brūns kā nēģeris. Es ar ilgošanos gaidu kad papus arī atbrauks, būs vismaz viens mīļš cilvēks."
1277322,"bet tas dzīvo deviņus kilometrus no mums. Man ar ratu jābrauc pakaļ, bet vēl līst. Pie vakara paņemu ratu un aizbraucu pie kurpnieka. Laiks palicis labs un rīt droši vien būs labs laiks. Vēl kurpes nav gatavas. Kādu stundu vēl jāuzgaid. Ieeju Brīdagā. paņemu avīzes un pastu un nopērku vajadzīgās lietas. Viena vēstule ira no mammas. Par to ļoti priecājos. Viņi visi ir veseli, žēl tikai ka papus laikam nevarēs atbraukt, bet cerēsim to labāko. Ieeju pie kurpnieka paņemu kurpes un braucu mājās. Pie vakara ar Martu aiznesam Jaunkalmaniem kūkas priekš Bērnu svētkiem. Vakarā pie Seņa gulēja viens draugs un mēs vēl ilgi dziedājām dziesmas.
Svētdien. 28. VII. 35. g. Šorīt laiks atkal pēc velna. Līst lietus un arī vējš ir nejēdzīgs. Apskatu jūŗu. Viļņi nav vairs tālu no kāpām. Man ļoti patīk skatīties kā viļņi dārdēdami gāžas uz krastu. Nāku iekšā un lasu gŗāmatu. Pēc pusdienas paņemu Seņa ratu un braucu uz Brīdagu. Man līdz ir kurpes ko nodot kurpniekam. Ceļš ir ar ūdeni un dubļiem. Var braukt gar pašu grāvmali. Netāļu no Salacas ceļa rats sāk slīdēt, tā kā es ātri braucu tad nepaspēju nogriezt. Priekšējais ritens ar sparu iedrāžas grāvī. Bet tanī pat sekundē nobremzēju. Trieciens nebija stiprs un es ar vienu sānu ieslīdēju dubļos. Notīru drēbes un braucu tālāk. Iedodu kurpniekam kurpes un braucu mājās. Braucot gar grāvmali rats slīd es gan to novaldu bet stipri nervozēju. Kādā līkumā atkal tas ieslīdēja gŗāvī, bet es laikā nobremzēju un gaitu izlīdzināju.
Pirmdien 29. VII. 35. gadā. Šodien man ganu diena. Vakarā māte solījās iet manā vietā. Tante mani tomēr no rīta uzceļ. Bet tikko taisos iet iekšā, kad māte jau nāk uz dzīšanu. Paņemu atpūtu un uz mājaugšu to izlasu. Drīz aizmiegu. Otreiz uzceļos astoņos. Izdaru visus darbus un atkal nozūdu. Sāk līt atkal lietus. Pa pusdien laiku stāstu skuķiem Harij Pilu. Pēc pusdienas eju pats ganos, lai māte atpūšas."
1277301,"un mēs ejam vingrot. Dziedāšanas stundās es ar Georgu sakārtojam kooperatīvu. Pēc stundām mums mēģina pirmo un otro cēlienu. Tie iet labi. Pēc mēģinājuma ejam vēl savā klasē. Tur ienāk vēl Biruta, Skaidrīte un Maiga. Mēs viņas nelaižam laukā. Es prasu Birutai kas man neilgi atpakaļ noslēpa uzdevumu burtnīcu. Viņa tā savādi mani noskatās un nosarkst. Alzo sapratu. Vakarā pēc izmācīšanās eju ārā padauzīties. Leopolds man stāsta ka viņi pa logu ir redzējuši Vēru. Viņa bijusi kaila. Arī mēs ejam lūrēt.
Otrdien 3. XII. 1935.g;
Šodien pēc skolas man mājās daudz darba. Man jāaplēš biedru iepirkumi un jāsaraksta cenas. Līdz pulkstens septiņiem es esmu izmācījies. Izeju ārā. Ģimnastikas ielā rok ūdensvadu. Mēs zēni pa turieni dauzāmies. Es skrienot krītu uz akmeņiem un nobrāžu visu kāju. Nu to var knapi kustināt. Vakarā rakstu vēl kooperatīva cenas.
Trešdien 4. XII. Šodien ir mēģinājums. Es kamēr mēģinu trešo cēlienu vandos pa kooperatīvu. Pa starpbrīžiem apceļu Birutas māsu un Augusti. Eju sestā  klasē uz mēģinājumu. Man tas izdodas labi. Ejot mājās dodu Birutai roku un jokodams saku lai tā neklačo pa manu ģimeni. Viņa smiedamās sola to ievērot. Es izeju pie vārtiem un apaunu kājas. Biruta ar Skaidrīti ieiet pie Birutas tantes, es eju tālāk. Visu vakaru zubros. 
Piektdien 13. XII. 1935. g. No rīta mums ir vingrošanas mēģinājums. Tas iet diezgan labi. Es uz skolu esmu atnācis ar formas biksēm. Mūsu gaidas jau top acīgas. Lidija prasa kas es likšot solījumu. Atteicu ka pēc jaungada. Biruta saka ka tas esmot pa ilgu. Mājās pārnācis atceros ka esmu atstājis skolā fraku. Aizeju to paņemt. Māmiņai ir slikti un tā guļ gultā."
1277300,"stundas. Šodien ir Rokdarbi bet man jāpaliek skolā uz mēģinājumu. Mēs abi ar Modri aizskrienam pie viņa mājās un paņemam foto aparātu. Satieku arī mammu un izstāstu kāda ir mana liecība. Man tas tik nepatīk ka Šnores kundze man vēsturē un ģeogrāfijā ielikusi sliktāk kā Janševiec Lidijai. Es patiesi māku labāk kā viņa bet tā jau skolotājas mīlule. Cits var iztikt tik matemātikā ir trīs. Bet tā jau viņš liek visiem, viņš ir pārāk skops ir ar atzīmju numuriem. Klasē rokdarbu stundā uzņemam meitenes un mūs dažus zēnus. Pēc stundām ārā uzņemam četras meitenes un Bebris kundzi. Šodien nevaru vien noskatīties uz Birutu. Agrāk no viņas baidījos bet nu vairs tā nav. Vakarā braucu un Kantīnu pēc Jūrskautu ziemas formām. Tā man labi piestāv. Vēl jāmin ka uzvēšanās atzīme mūsu klasē vismazākā ir trīs. Tas ir Elgai ka viņa bez vecāku ziņas nenāk uz skolu. Neko teikt glīts rekords.
Svētdien 1. XII.
No rīta braucu uz vienību. Šorīt š leperi vēl prom pontona tiltu. Vienībā nekas jauns nenotika. Nolēmām ka nākošu svētdienu Ergļu kops ies fotografēties. Mājās braucot satieku Zāmeli. Viņš atnāk pie manis un mēs spēlējam rič-raču. Pie vakara izeju drusku padauzīties. Vakarā nolemju ka atradināšos no sava netikuma. Šovakar to sāku darīt. Tagad gaidīšu mammu mājās viņa ir aizbraukusi uz Olaini pie Minas.
Pirmdien 2. XII. Atkal jaunas ziņas. Uz Ziemsvētkiem izdos vēl otreiz liecību. Šo pirmo liecību neskaitot. Otreiz liecību izdos pavasarī. No rīta aizeju atkal pirmais. Drīz ieradās Dambergs. Tam ir šokolāde un mēs to notiesājam. Man izsauc drusku vācu valodā. Latviešu valodas stundā mums trīs zēnus atsvabina"
1277295,"nevien sitiens. Šie vairāk nevarēja spēlēt. Spēli atlikām uz svētdienu. Es atkal būšu klipēns.
Svētdien 31. VIII. 35. g. Šorīt no rīta aizbraucu uz pilsētu samaksāt elektrību. Tur tieku ātri galā, jo nav daudz maksātāju. Mājā braukdams ieeju skolā pierakstīties. Zamberga kungs mani jau tūlīt pazīst. Viņš mani sekretārei uzslavē kā spējīgu skolēnu. Mājās atnācis, spēlēju ar zēniem dambretu. Šodien nobeidzam dambreta turnīru, pirmo vietu ieguvu es ar 14 - 4. 2. Heilis ar 9 - 9. 3. Zāmels ar 8 - 10. Vakarā eju ar Bori uz kino Viktoriju. Ejot es ieraugu Birutu ar savu māsu. Viņa ir vēl daiļāka kā agrāk. Viktorijā mūs nelaida iekšā, tāpēc gājām uz Rovālu. Vienu no filmām mēs jau bijām redzējuši. Svētdien 1. IX. 1935. g. Šodien ļoti labs laiks. No rīta visi zēni ejam uz kalniem trenēties futbolā. Šovakar mums ir jāspēlē ar Ēbeļmuižas komandu. Ap pusdienas laiku nākam uz mājām. Pa ceļam ieejam pie Bori sētā nomazgāt kājas. Pēc pusdienas ejam uz Māreni peldēties. Ūdens nav vairs siltais. Pēc peldēšanās nākam uz māju. Paēdu un eju spēlēt futeni. Ēbelmuižas komanda vēl nav atnākusi. Drīz tie atnāk viņi ir tikai septiņi spēlētāji. Mēs esam desmiti. Man nemaz šodien nav jāķer jo visa spēle norit gar viņu vārtiem. Es guļu kastē un vēroju spēli. Drīz krīt jau pirmie vārti. Pirmais puslaiks 3 - 0 mums par labu. Otrā puslaikā mūsu zēni atklāja īstu viesuļ sitienus uz pretinieka vārtiem. Klipers viņiem strādā labi, bet mūsu sitienus tas nespēj atvairīt. Otrā puslaikā uz beigām ir jau 10 - 0. Spēli beidzam ar 15 - 0. Šodien mūsu komanda uzstāda jaunu kastu iesišanas rekordu. Līdz šim arī pret viņiem mēs bijām iesituši 10 - 0. Tā tad pa 5 kastēm vairāk.
Pirmdien 2. IX. 35. g. Šorīt pie mani atbrauca Modris. Viņš nācis prasīt vai vēl var skolā pierakstīties. Viņš drīz aizbrauca. Laiks atkal silts un saulains. Mums bija"
1277296,"norunāts treniņš. Bet šorīt Iciks nevarēja nākt. Es Borim stāstīju Franku. Viņš bija atnesis plūmes. Drīz viņš aizgāja. Pie manis pēc grāmatām bija atbraucis Žorža. Es viņam palīdzēju izrēķināt vasaras darbu uzdevumus. Vakarā gājām uz kalniem trenēties futbolu. Pus astoņos nācu mājās. Palīdzēju mamai lasīt ogus. Ap deviņiem abi ar Ēriku braucam ar ratu. Papus viņam bija pielicis dināmo lampu. Tā bija ļoti spēcīga.
Piektdien 13. IX. 35. g. Laiks visu dienu ļoti nejēdzīgs. Līņā auksts lietus. Paēdu brokastis un pasaucu Heili lai viņš atnāk pie manis. Man tante bija atūtījusi brūklenes. Heilis palīdz man viņas iztīrīt. Pēc laiciņa arī Ēriks nonāk pie manis. Atklājam arī dambreta turnīru. Katrā riņķī ir četras spēles. Pirmā riņķī es uzvaru Heili ar 3 - 1. Bet Heilis Ēriku ar 3 - 1. Vairāk nespēlējām. Hailis aizgāja uz māju. Pie vakara atbrauc Modris. Viņš man pastāsta ka Milda ar Spuri iestāšoties ģimnāzijā. Lai tik laižās tāda Milda nav vajadzīga. Atjaunojām ar Ēriku dambreta turnīra spēles. Pirmā riņķī es ar Ēriku nospēlēju trīs spēles. Es visās uzvarēju. Vēl jāspēlē viena spēle un tad pirmais riņķis jau cauri. Pa vakaru, Es Zāmels un Heilis ejam uz tramvajgalu dauzīties.
Sestdien 7. IX. 35. g. Šodien spēlējām tālāk dambreta turnīra spēles. Pirmā vieta pirmā riņķī ir man ar 9 - 3 punktiem. Citas vietas noskaidrosies pēc dažām spēlēm. Pagaidām otrā vietā ir Heilis ar 8 - 4 p. Pulkstns divos es ar papu eju mammai pretī uz darbu. Mēs visi trīs braucam uz pilsētu nopirkt man skolas apģērbu un papam bikses. Man uzvalku vēl nopirka ar īsām biksēm. Papus aizgāja pēc naudas un es ar mammu gāju uz tirgu. Es ar dažām pakām braucu uz māju. Mamma aizgāja vēl papam pretī. Vakarā es mamma un Ēriks spēlējām Lotto."
1277298,"vajaga priekš lekšanas kokiem. Pēc rokdarbiem es aizbraucu pie papus pēc naudas. Šodien ir briesmīgi slikts laiks. Lietus līst straumēm. Šovakar Rīgā ir iebraucis Haralds. Viņš ir mazpulka dalībnieks. Rīt viņš brauks atpakaļ mājās. Pa ceļam viņi apstāsies pļaujas svētkos.
Otrdien 12. XI. 1935. gadā.
Šodien mani skolā neizsauca. Skolotāja bija starpbrīdī ienākusi klasē, lai atkal kādu pieķertu. Šoreiz nodoms neizdevās. Militārā stundā dabūju paaugstinājumu. Tagad esmu otrās grupas komandiers. Es ar Krišu esam tie labākie. Piektā stundā notiek militārās apmācības visām II. pakāpes klasēm. 18. XI. visiem būs ierindā jāiet uz brīvības pieminekļa atklāšanu. Es priecājos ka Biruta izrādīs arī teātri. man ar savu lomu iet jau labi. Vakarā drusku izskrienu ārā. Puikas kā jau parasts piecērt skuķiem. Man šie Robežielas skuķi neintresē. 
Trešdien 13. XI. Šodien pa skolu man izgāja labi. Trešā brīvstundā dabūju atskriet mājā pēc čībām. Pa ""Ziemsvētkiem"" man vaidzēs arī vingrot. Es solījos šodien iet pie Laimoņa, bet neaizgāju jo bija slikts laiks. Pa vakaru aizgāju uz tramvajgalu drusku padauzīties. Jancītis gribēja izkauties ar Zundi. Beidzot abi apmierinājās. Arī Krieviņam gāja sūdīgi. Viņu meklēja papus bet tikmēr viņš aizskrēja mājās un paslēpās zem gultas. Ja tēvs viņu atrastu uz ielu tad saklapētu zilu un melu. Drīz drāzos istabā.
Piektdien 15. XI. Skolā man šodien izgāja labi. Vēsturē dabūju pieci. Par gramatiku dabūju četernieku. Rīt mums stundas nebūs. Nolēmām daži zēni iet mētrās. Sapulcējāmies pieci gabali pie manis"
1277320,"Ceturtdien 18. VII. 35. gadā. Beidzamā laikā es dienas gŗāmatā rakstu ar zīmuli. Dienas gŗāmatu rakstu ganos, tādēļ ar zīmuli jāraksta. Pašlaik ir vakars, pulkstens būs ap astoņiem. Mana ganu diena tuvojās beigām. Sēžu aploka stūrīt un rakstu dienas gŗāmatu. Manas domas klīst pie māmiņas un papu, ka tie pašlaik Rīgā darās. Nupat es dienas gŗāmatu sāku rakstīt savādākā veidā. Manas līdzšinējās dienas gaitas rit vienmulīgi, un tās pa daudz bērnišķīgas. Es tagad vairāk izcelšu domas un gada slēdzienus. Paraugu es ņēmu no cita ļaužu domas gaitām.
Svētdien 21. VII. 35. gadā. Šorīt aizbrauca Marta ar Tropāniem. Es vedu mantas ar zirgu. Vakar vakarā uzrakstīju māmiņai vēstuli. Ar ilgošanos gaidīšu atbildi. Es gribēju ar Martu braukt līdz augšā. Bet šie visi pretī, ka man jāuzpasē zirgs. Lai viņi motoru iesāla, bet Lepstos ar šo vasaru man pietiks. Mājās nākot eju un spēlēju futbolu. Skuķus nemaz neievēroju. Pie vakara paņemu seno ratu un aizbraucu uz Bridagu pēc avīzēm.
Otrdien 23. VII. 35. g.
Es ar Seņu guļam abi uz kūcaugšu. Pa vakariem stāstam viens otram anegdotes. Šorīt es biju ilgāki pagulējis, par to man piemin visu dienu, bet kad Gaida guļ līdz deviņiem, tad nesaka neko. Visa diena paiet vienmuļi, jo ravējam dārzu, es būtu daudz laimīgāks, ja varētu būt tagad mājās un apstrādāt savu dārziņu. Vakarā Seņa man pasaka, ka onkolis izteicies, ka smēķētāji nevar uz kūcaugšu gulēt. Tāpēc ejam gulēt uz istabaugšu, lai nu onkolis saka ko grib, bet es iešu ar Seņu kopā cik vien gribu. Bet patiesi ne Seņa smēķē uz kūcaugšu, un ir varbūt pat gādīgāks par Gaidu.
Ceturtdien. 25. VII. 35. g
Mani jau uzforķī labi agri augšā. Jāved āboliņš. Šis darbs man diezgan labi patīk. Kamēr vēl krauj vezumu es ar Seņa ratu aizbraucu uz veikalu. Ap pusdienu sāk līt lietus, es jau nopriecājos ka pēcpusdien varēšu atpūsties. Bet nekā, lietus vairs nelīst un jāiet ir ravēt. Laiks"
1277294,"dzamies lai citi mūs nepanāk. Mēs gājām uz Velarājiem. Pie Velarājiem uzgaidījām Bora brāļa sievu. Sākām dūšīgi lasīt. Ogas nebija daudz. Boris arī labākas vietas nezināja. Pa pusdienas laiku aizgājām uz Velrāju mājām pēc piena. Govis vēl nebija slauktas tad paņēmām ūdeni un mežmalā paēdām. Sākām atkal lasīt, ogas bija diezgan. Drīz pie mums pienāca Frīda un teica lai aizejam pēc ūdeni. Par to solījās mums parādīt daudz ogas. Atnesām ūdeni un gājām viņai līdz. Ogas bija milzīgi daudz. Nebija tikai liels gabals. Sākām lasīt uz sacensību. Tomēr lasījām visi vienādi. Drīz pienāca viens vīrietis. Viņš šo vietu bija jau agrāki uzgājis. Nu šim ēdās ka mēs tās nolasām. Līdz sešiem mums kurvji bija pilni. Man bija divi kurvi. Nācām visi uz staciju, Frīda vēl palika. Mums bija ko iet deviņi kilometri. Kamēr atnācām līdz staciju bijām galīgi piekusuši. Kāpām no autiņa un braucām mājās. Es biju salasījis ap trīsdesmit mārciņas. 
Piektdien 30. VIII. 35. g. Šorīt kad uzmostas papus jau atnācis no darba. Paēdu un eju laukā, tūlīt jau arī Heilis klāt. Spēlējām uz kalniem ar cietiem zēniem tuteni. Šovakar mums sacīkste ar Ēbelmuižas komandu. Maksis mums tagad trenē. Es esmu kliperis. Drīz nākam uz māju. Es ar Ēriku ejot satiku Skaidrīti un Mildu. Es tās sveicinu. Skaidre man vēl uzsmaida. Viņa ir smuka meitene. Bet Birutas daiļums tomēr ir skaistāks. Bet man bailes pat viņai tuvoties. Pēc pusdienas spēlējam dambretu pagaidām uzvarētājs nav zināms. Cīņa būs ļoti sīva. Vakarā ejam uz spēli. Viņi ir tikai seši arī mēs ejam seši laukumā. Mēs esam nospiedošā pārsvarā. Bet mūsu zēni ir nolaidušies un slikti kombinē. Pirmais puslaiks 2 - 0 nole. Varēja būt kādi 8 - 0 bet mūsējie nespēlē labi. Man nenāca"
1277338,"kaut kas trūkst. Varbūt ka man tas tikai tā izliekas, jo neesmu vairs ieradis šinī apkārtnē. Kapos iznāca jautras lietas. Viena, veca tantiņa mūs sauca par ""kungs un kundze"". Viņa mani arī labsirdīgi izrāja, ka es nepalīdzot apkopt kapus. Drīz nākam uz māju un šķiramies, no rīta viņa solās atnākt pie būdiņas pateikt vai būs viņai brīvs laiks. Vakaru pavadu pie papu un mammas. Pie manis ir arī Ēriks.
Svētdiena arī man nebija daudz labāka. Mēriju satieku braucot no kapsētas. Viņa brauc ar veci uz Vecāķiem. Slikti ka neizgāju ātrāk ārā, tad abi būtu aizgājuši kapos un parunājušies. Tā nu es esmu atkal viens. Aizgāju pie Visvaldi un saēdos ogas. Pēc tam gāju ar Ēriku uz kīno, kaut kā laiks taču jānosit. Aģi vairs nesatieku, tas ir pie saviem draugiem. Vakaru pavadu mājās, Meri ir palikusi Vecāķos uz balli, vecis ir mājās. Man uz kakla ir augons un nu es esmu spiests apsiet bindi. Garastāvoklis nav nekāds labais un arī sāpes dara savu.
Pirmdienu pavadu taisoties uz darbu. Meri vairs īsti neredzēju, tā dabūju aizbraukt neatvadījies. Es jūtu, manai kvēlei neatbild liesma bet varbūt gruzdoši pelni. Varbūt ka nu esmu zaudējis draugu un meitenīti. Esmu šeit Rīgā laikam liekas un tādēļ es pazūdu savos laukos. Tagad lai valda darbs, bet ne jūtas. Ja manas jūtas nebūs vīlušās tad esmu daudz zaudējis. Varbūt ka es viņu iztēloju drūmās krāsās un viss būs labi. To rādīs laiks."
1277339,"Ceturtdien 20. jūlijā.
Esam tagad tālu no Lepstiem. Mēram ceļu, kas iet no Valmieras - Ainažu ceļa uz Igaunijas robežu. Tas ir 11 km garš un laiks ir karsts pēc velna. Pusdienu mēs ieturam mežā. Man šeit sāk ārkārtīgi asiņot deguns un es guļu vairāk kā stundu zemē, kamēr tas pāriet. Man vispār ir dažādas ķibeles. Uz kakla ir uzmeties liels augonis, kas tagad pārgājis pušu un nu jāiet ar aptītu kaklu. Tas ir bieži arī jātīra. Es sakarā ar visu to vedu abrisu. Mūsu šķūtnieks ir gadījies liels gurķis un strādā visu laiku ņurdēdams. Es viņu no rīta aiztriecu gandrīz projām. Es tagad pirmo reizi biju pie Latvijas robežas. Ir izraksti divi grāvji un vidū ir atstāta apmēram 10 metrus plata neitrāla josla. Šai joslai pār vidu iet robeža. Mēs pārgājām pāri Igaunijā un tā nu es pirmo reizi spēru kāju svešā zemē. Nakti guļam Mačparu mājās. Guļam svaigi vestā timotiņā un guļa ir lieliska.
Piektdien 21. jūlijā 1939. g.
Mēram atkal jauku ceļu kas sākās pie Ainažu pagasta skolas. Skolas ēka ir liela, skaista celtne ar lieliem gaišiem logiem. Pusdienas ēdam vienās mājās kuras saimnieku satikām uz ceļa. Šeit mūs labi pacienāja un atteicās pieņemt samaksu. Šodien darbus beidzam laikā un pa vakaru atpūšamies Mačparu mājās. Lasām avīzes, ejam mežā un ēdam ogas. Dzīve ir vientuļas bet es nejūtu nekādas sevišķas garlaicības. Sestdien brauksim atkal uz Lepstiem un tad es jūtos atkal kā mājās. Ak! dzīve ir jauka vajaga tikai katrā vietā atrast savu jaukumu. Katrai ēnas pusei ir arī saules puse."
1277347,"Arī vāciešiem tika likts pie sirds braukt projām mierīgi bez baumu izplātīšanas. Paldies Dievam nu reiz mēs tiksim vaļā no šiem ""tīrasiņiem"", Baltiju vāciešiem.
1939. g. 13. V.
Dienas man rit garlaicīgi, vēl slimoju un ātrāk par pirmdienu jau skolā nevarēšu iet. Tagad sēžu istabā, mācīties arī negribās. Lasu daudz grāmatas, daudz arī domāju. Man pēdējā simpātija dzīvo noslēgti, maz esmu saticis. Vai es vēl kādreiz skūpstīšu Meri - varbūt. Nemāku teikt vai mēs vēl viens otru mīlam, varbūt nekad neesam to darījuši, varbūt. No klases biedriem Dorsters aizceļo uz Vāciju. Atkal viens cilvēks pazūd no izdienas, varbūt arī nekad vairs tādu neredzēšu. Bet cik gan vēl cilvēku nesatikšu un no cik daudziem nešķiršos, līdz kamēr pats pazudīšu nebūtībā.
1939. g. 14. X.
Rudens. Laiks ir auksts, naktīs ir lielas salnas. Cik vasara bija silta, tik rudens atkal auksts. Koku lapas salnas skartas nokrīt vēl tīri zaļas. Izskatās itkā tās kāds būtu noplūcis. Es sēžu mājās, dažs labs no draugiem mani apciemo. Aģis gan ir tikai reizi bijis, kad esmu slims tad jau viņš mani maz apciemo. Vakar vakarā aizkāpu līdz Modrim. Parādīja viņš man fotogrāfiju ar ģimnāzistēm, kas sēž kanālā laivā. Viena no tām likusi mani"
1277334,"bijuši lādēt un uzvesti augšā uz kuģi paciemoties. Tur onkolis bija dabūjis feinu konjaku. Tā nu man iznāca kārtīgas vārda dienas svinības. Pēc omulīgām vakariņām taisāmies gulēt. Noejam abi ar Valdi jūrmalā un nodziedam mēnesnīcā dažas serenādes. 
Svētdien 2. VII. 39. g.
Laiks ir silts bet sutīgs, var manīt ka taisās uz lietu. Ejam tūlīt agri jūrā peldēt, tas brīnišķīgi atsvaidzina. Visu dienu tāpat nostaigāju, lasu grāmatu un atpūšos. Šovakar pagastnamā ir balle. Pievakarē es un visas trīs māsīcas kātojam turp. Valdim ir jāpaliek mājās jo viņš nav paņēmis līdz jauno uzvalku. Balle bija labi apmeklēta. Es šovakar daudz dejojis. Ballē satiku arī vecu paziņu no pamatskolas, - Gundu. No rīta ar ausmu līdz nabadzībai velkos ar Martu uz mājām. Gaidu un Mildu mājās atveda kavalieri.
Otrdien 4. jūlijā 1939. g.
Strādāju jau otru dienu kantorī pie abristu zīmēšanas. Darbs nav ne garlaicīgs ne arī sevišķi apgrūtinoš. Mēs abi ar Valdi zīmējam pārmaiņus, jo abiem reizā nekas neienāk. Šodien bija mana kārta zīmēt. Braucot vakarā uz Lepstiem izlaižu vienu līkumu līdz Brīdagam pēc vēstulēm. Man uz vārda dienu ir atsūtītas četras kartiņas. Viena ir no Mērijas, meitenīte man uzrakstījusi zīmīgu dziesmiņu. - Dzīvo un ceri, lai dzīvē kam deri. Ak meitenīt kā es ilgojos tevi satikt. Arī Aģis, Ēriks un papus ar mammu mani ir atminējuši. Tagad vakarā rakstu dienas grāmatu un domājis par Rīgu. Valdiņš šiverē ar mazo Ilmu. Valdiņš ir diezgan kārtīgs"
1277337,"meiteni. Es pats sevi vairs nepazīstu, agrāk es labprāt neatteicos ne no vienas meičas, bet tagad tā vairs nav. Kaut ko līdzīgu es varbūt izjūtu tikai ziemā, kad mans elks bija Lidija. Bet tur mani vairāk saistīja tikai mana paša iedomas. Man nav pat sērīgu atmiņu. Tas izzuda tik viegli, bet Meri? Tā mani saista dziļāk. Jā - tāds es esmu. 
Ceturtdien 13. jūlijā.
Tagad mēram ceļus tālu prom no Salacgrīvas, pašā pagasta otrā galā. Ņemamies no rīta līdz pašam vakaram. Gribam par šodienu un rītu šeit šos ceļus nobeigt. Piektdienas nakti gribu braukt uz Rīgu. Vakar vakarā es saņēmu no māmiņas vēstuli, visi esot veseli un dzīvo kā nu katrs redzot. Šovakar apmetamies Kicu mājās uz nakts guļu. Mūsu šķūtnieks ir sadabūjis dzītaru un nu mēs drusku padziedam un uzspēlējam. Esmu patīkami noguris un drīz arī liekos smaržīgā sienā uz naktsguļu. Atkal viena diena ir jau aizvadīta, vasaras brīvlaiks velkas īsumā, nāk skolu laiks.
Pirmdien 17. jūlijā.
Esmu atkal darba vietā. Biju Rīgā, bet jāsaka šoreiz neveicās. Vispirms jau naktī nokavēju vilcienu. No rīta abi reizē ar Rūdi braucam uz Saulkrastiem. Pie Idas šeit paēdu pusdienas un tad braucu ar vilcienu uz Rīgu. Rīgā biju pēcpusdienā ap trijiem. Satiku pašu pirmo Āģi, bet tas ir tagad aizņemts. Viņam ir jau lieli draugi Eidis un Rūdis. Ar mani viņam vairs laikam tā neklapē. Žēl, mēs tomēr bijām labi draugi un būs šīs draudzības jāzaudē. Vakarā satieku Mēriju un ejam abi uz kapiem. Viņa atkal ir tik daiļa un sievišķīga. Bet"
1277330,"Piektdien 23. jūnijā 39. g.
Pamostos no stipras klauvēšanas, pie durvīm ir pienācis skursteņslauķis. Tā kā miegs ir iztraucēts, tad ceļos augšā. Ejot pēc avīzes satieku Meri. Viņai atkal kaut kas jauns mugurā, tāda zilgani violēta blūzīte. Šī meitene tiešām mani aizrauj, man viss pie viņas patīk. Viņa ir tik sievišķīga, tik izsmalcināta un eleganta. Arī raksturs viņai ir jautrs un paties. Visu dienu dzīvoju pa istabu, un tā ir pilna ar maniem draugiem. Vakarā man 20os ir sarunāts ar Meri randevū. Vecais tomēr nelaiž Meri ārā, man ir skumji. Draugi iet uz kino, bet es līdz neeju. Pie avīžu kioska satieku Jansona kungu. Apsēžos un abi aprunājamies. Viņš priecājas ka es esot uz dzīves pareizā ceļa. Viņš pastāstīja par savu dzīvi un kā tagad ticis līdz savam amatam. Dabūju dzirdēt arī par Lidijas pēdējiem brīžiem. Es šo cilvēku apbrīnoju. Viņš ir zaudējis savu meitu un kā viņš māk runāt. Viņā vārdos ir kas saistošs un uzmundrinošs. Uzeju pie viņiem dzīvoklī. Viņš parāda man savu akordeonu un savu darbu, kuru viņš veic kā tipogrāfs. Man uzsmaida laime līdz ar Vēru ienāk arī Meri. Jansoni iziet pastaigāties un mēs visi trīs nu ņemamies pa iekšu. Viņas tuvums uz mani ir kā spirdzinošs vējš. Viņa labi dejo un es tagad esmu nodomājis arī kārtīgi iemācīties dejas kuras vēl labi nezinu. Klausāmies deju mūziku līdz 12tiem un tad eju uz māju. Meri es rīt laikam nesatikšu, viņa brauc uz Baldoni. Tēvs vēl nav mājās, tādēļ lasu D'Annunzio ""Nāves triumfu"". Stāsta varonis mocās ar domām kad viņš kļūs savai mīļākai vienaldzīgs."
1277349,"vaina.
18. XI. 39. g.
Latvijai šodien paliek 21 gadi. Cilvēka dzīvē šis laiks ir diezgan garš, valstij tas vēl ir stipri mazs gadu skaits. Tomēr mūsu valsts ir jau pienācīgi izveidotā, un mēs varam tagad nostāties blakus citām tautām uz vienādas kultūras pakāpi. Mēs savu valsti esam pasargājuši no pašlaik notiekošā kaŗa un mēģināsim to arī uz priekšu darīt. Galvas pilsēta šovakar nemirdzēs tik spožu spuldžu gaismā kā citu gadu, ja arī šeit ir manāmas kaŗa pēdas - mums ir jātaupa. Es šo svētku dienu pavadu mācīdamies. Vakaŗā iešu ar E. K. uz pilsētu, varbūt iesim uz operu. Nevaru vakarus nemaz vairs mājās nosēdēt. Aizvakar biju kino teātrī. Pēc ilgāka laika redzēju atkal vērtīgu filmu - poļu filmu ""Vecāki un bērni"". Vakar biju operā uz ""Tobago"" izrādi. Nav mājās miera, moca garlaicība un tādēļ vakaros vienmēr esmu visur, tikai ne mājās. Tas tomēr nogurdina un tādēļ no rītiem ilgi guļu. Viss tas kaitē mācībām. Būs jāmēģina atradināties, bet nemaz nav patikas to darīt. Nezin no kā tas man ir, māmiņa nav bijuse pārāk liela staigātāja, tēvs nepavisam. Būšu droši vien no čigānu kārtas.
19. XI. 39. g. 
Visu svētdienu pavadu vienā staigāšanā. Šorīt pirmo reizi savā mūžā spēlēju basketbolu līgas spēlēs. Zaudējām cīņu ar viena punkta starpību Startam. Vēl dažas minūtes pirms spēles beigām vecam mēs ar septiņu"
1277335,"zēns. Viņš mīl tikai ļoti daudz runāt un pats par saviem jokiem smieties. Bet tā jau ir viņa vājība no skolas laikiem. Visus savus kopējos izdevumus mēs izdalām kārtīgi uz pusēm. Tas izklausās sīkumaini, bet tas pieradina pie kārtības. Lasīšu tagad grāmatu.
Trešdien 5. jūlijā.
Dienas iet un nāk. Atkal ir vakars. Guļam pašlaik jūrmalā, vecā laivā. Dziedam abi ar Valdi dažādas dziesmiņas. Jūtos diezgan apmierināts. Laiks ir brīnišķīgs, saule iet uz vakarpusi un drīz pazudīs jūrā. Ak! saules riets pie jūras ir brīnišķīgs. Brīžam gan man paliek skumji, tad es ilgojos pēc Rīgas, meitenītes, draugiem un vecākiem. Bet gan jau atkal tos satikšu. Viens gan ir skaidrs. Garīgi es šeit ļoti labi atpūšos. No rīta ceļos sešos vai pus septiņos. Tad ar riteni braucu 15 km uz kantori. Viss ceļš jāveic pa mežu. Pēc septiņu stundu sēdēšanas kantorī braucam atkal mājās. Tad ejam jūrā peldēties. Vakarā guļu jūrmalā vai sēžu arī siena šķūnī pie lūkas un lasu grāmatas. Tad kad atkal mērīšu ceļus tad atkritīs kantora darbs. 
Piektdien 7. jūlijā.
Šodien mums jau skaitās sestdiena, jo rītu vairs nestrādāsim. Voldemārs brauks šovakar uz Rīgu. Es pa dienu braucu ar riteni pa ceļu un uzņemu tiltu un caurteku izmērus. Laiks ir ellišķīgi karsts, esmu galīgi izmeties. Esmu jau kārtīgi nodedzis un gribu iedegt vēl vairāk. Vakarā palīdzu pļaut āboliņu. Man astoņos ir norunāts ar Nordens Ilmu randiņš. Es tomēr negribu viens iet, jo tad bez intīmākas runāšanas nekas neiznāks. Es negribu ar šo meiteni vairs atkārtot vecos spēlīti. Vakarā ejam abi ar Valdi uz jūrmalu. Izpel"
1277345,"nekad nesavaldu savu balsi. Pēc tam atkal visu nožēloju. Ak man ir pašam sevi vēl daudz jāaudzina un jāsatur stingri rokās. Jā tā ir veca patiesība - ""uzvarēt pretinieku ir drošsirdība, bet uzvarēt sevi ir vislielākā varonība.""
Marta atrakstījusi vēstuli kas mūs ļoti satrauca. Gaida esot tik slima, ka pat jābaidoties no visļaunākā. Tas būtu ļoti šausmīgi. Žēl arī onkolis, viņš jau tā ir ļoti nervozs un sirds viņam ir vāja. Tagad atkal tādas nepatikšanas. Papus arī ir saslimis un dabūjis trīs dienu slimības atvaļinājumu.
39. g. 3. X.
Šodien biju sagatavojis vācu valodu un tāpēc no stundas dezertēju. Uz priekšu jāmēģina no tā izvairīties. Pēc stundām abi ar Leju bijām aizgājuši uz LAS. Es pieteicos vieglatlētikas un basketbola sekcijā. Jaunedēļ iesim abi uz treniņiem sporta namā. Gaidai jau ir drusku labāk, jācer ka viss būs labi. Onkolis šodien ir atbraucis ar rudziem uz Rīgu. Ārlietu ministrs pašlaik ir Maskavā, redzēsim ko mums tagad diktēs. Vakarā arī saņēmām kartiņas cukuram, nu tie lielvēderi arī nevarēs cukuru vien ēst.
39. g. 9. X.
Es esmu slims. Pagājušo trešdienu man sāka augt kreisās rokas mazais pirkstiņš. Es tam no sākuma nepiegriezu lielu vērību. Piektdien braucu ar māmiņu pirkt sev ziemas mēteli un šallīti, tur es pirkstu saaukstēju. Sestdien pirksts jau palika kā bluķis."
1277331,"Vai lai es arī baidos. Viņa pazīst tik daudz puišu, arī no manas klases. Bet vai es nepazīstu tikpat daudz meitenes. Ak, par to labāk nedomāt. Laimi baudīt var tikai laimīgs un tādēļ es tāds arī centīšos būt.
Svētdien 25. jūnija 39. g.
Laiks iet ātriem soļiem uz priekšu. Paiet diena pēc dienas, cita ir vienmuļa ikdienišķa, cita strauja pārsteigumu bagāta. Šodien visu dienu taisās uz lietu. Kamēr mēs abi ar Aģi esam kino teātrī ir pamatīgi gāzis. Tagad gaiss ir dzidrs un tīrs, lietus sen jau bija vajadzīgs. Šovakar eju ar Meri un Vēru pastaigāties. Ejam par Arkādiju un klusākām ieliņām. Viņas tuvumā es jūtos ļoti labi. Melšam dažādus niekus. Viņa ir ieķērusies manā elkonī, jūtu viņas miesas siltumu mani pārņem savādas trīsas. Ak kā es jūsmoju par viņas matiem. Tie kā kupls Jāņu vaiņags apskauj viņas augsto pieri un met ēnu uz dziļajām drusku smejošām acīm. Jā esmu atkal galīgi ieķēries. Vakars nāk aizvien tuvāk, arī lietus tuvojās. Līdz ar lietu atbēgām mājās un šķiramies. Man ir tik skumji, skumji. Ak kādēļ cilvēkiem ir vārds šķiršanās. Citiem tas ir patīkams, bet citiem ļoti, ļoti nepatīkams.
Otrdien 27. jūnija 39. g.
Esmu atkal savā darba vietā. Vakar vakarā izbraucu. Redzēju un satiku vēl arī Meri. Šo meitenei es mīlu. Braucam abi reizā ar Valdi. Es izkāpu Vītrupē, bet Valdis brauca jau tūlīt uz Salacgrīvu. Lepstos tiku līdz ar lietu, un devos tūlīt gulēt. Ilgi vēl valotījos un domāju atkal tikai par viņas. Šodien braucu ar riteni uz Salacgrīvu un tad uz"
1277336,"dējāmies un drusku ar Ilmu papļukšķējām, tad laidāmies uz māju. Bez Merī man vairāk neviena meitene neko vairs neintresē. Ak tu iemīlējušies kamielis. Vakarā rakstu Aģim vēstuli un palīdzu Valdim sagaidīt projām iešanu uz autobusu.
Svētdien 9. jūlijā 39. g.
Svētdienas šeit parasti rit vienmuļi. Visu nedēļu smagi strādājuši, svētdienas šeit izlieto kā atpūtu. Arī es piemērojos citiem un nekur neeju. No rīta puses abi ar Mazo Artūru aizejam uz kuģa piestātni nodot paciņu. Vēlāk visu laiku guļu un lasu grāmatu. Vakarā saliekam ķērpu āboliņu un es eju uz Grintāliem. Tur jau atkal Ilma ir priekšā, šī meitene mani neliek mierā. Pagājušo gadu es viņā biju drusku ieķēries, bet taga tas pagājis. Viņa tomēr tic veciem laikiem. Par laimi atnāk Gaida un mazā Ilma. Nu es varu justies atkal brīvāks. Dzīvojam tikmēr gar upmalu, kamēr sagaidām Mildas no Brīdaga. Dabūju vēstuli no māmiņas un Ērika. Nākot mājās Ilma man lūdz lai es rīt plkst 9os ejot draugam pretīm uz autobusu arī viņas pasaucot. Es mēģināšu no tā izvairīties. Vakarā lasu māmiņas vēstuli. Priecājos ka tiem iet labi, arī Ēriks ir vesels un dzīvojot labi, arī Ēriks ir vesels un dzīvojot labi. Otrdien 11. jūlijā.
Pēc sava ""feirāma"" esmu atkal darbā. Šodien pa kantori iet zaļi. Mūrmans man uzdod dažādu meiteņu tāļrunus un es visām piezvanu. Runāju ko tik vien māku, sarunāju ar vienu arī randiņu, tikai es pats tur nepiedalīšos. Mūrmans brauc uz Valmieru un atvedīs mums varbūt arī naudu. Tad sestdien būšu Rīgā. Ak! es ilgojos redzēt Meri, šo dievišķo"
1277342,"Trešdien 9. augustā 39. g.
Prakses laiks tuvojas beigām, līdz ar to skolas laiks atkal tuvojās. Šo nedēļu vēl strādāsim kantorī un pēc tam mērīsim Svētciema pagastu. Nejūtos pašlaik gluži vesels, sāp kakls. Sestdien brauksim abi ar Valdi pie Modri uz Mazsalacu. Tur satikšu arī Žuku, vai šī meitene mani velk - ak nē. Pašlaik manā jūtu dzīvē ir pārtraukums. Manas jūtas pret Meri man neko nesaka. Ak lai paliek šīs sievietes, domāšu par kaut ko citu. Būs jāsāk mācīties jo Pretestības mācībā es nejūtos stiprs, tāpat jāatkārto būvmācība, tur nākamo pavasari būs pārbaudījumi.
Trešdien 16. aug.
Guļu tagad pie tantes Bērziņos zālē un atpūšos. Šeit dārzā ir ļoti patīkami. Mēs mēram Svētciema pagasta ceļus. Sestdien mēs abi ar Valdi braucam ar riteņiem uz Mazsalacu pie Modri. Ap diviem izbraucām no Salacgrīvas un sešos bijām Mazsalacā. Salacā nopeldējāmies, saģērbāmies un tad gājām pie Modri. peldoties krastā sēdēja viena skaista sieviete. Es sāku runāties, viņa lasīja gliemežus bērniem. Es jautāju cik tad viņai tādu ir. Teica ka pagaidām tikai viens. Galu galā izrādījās ka tā ir precēta kundze, tā tad gandrīz uzrāvos. Mazsalacā vanagiem pašlaik ir nometne. Vakarā gājām uz ugunskuru. Es satiku Žuku un pavadīju uz mājām. Skūpstījāmies tāpat kā agrāk, bet šī pirmā mīla arī ir beigusēs. Es daru visu apsvērti pat automātiski, abzalūti bez kaislības. Mājās mēs guļam Modra istabā, papus viņam ir Rīgā. Mājās pārnācu divos, Modris bija pārnācis vienos."
1277350,"punktu starpību. Startieši atradās mums vienu punktu priekšā, kad savainoja Leju un ieguvām tiesību mest abpusēju sodu. Neviens neiemeta un uzvaŗa zaudēta. Pusdienā biju operā un ielaidu māmiņas uz Hofmaņa stāstiem. Tad atdrāzu mājās, paēdu un braucu uz vienību. Pēc tam abi ar Haraldu braucām uz ""Sporta namu"". Igaunija uzvarēja Latviju grieķu romiešu cīņā ar 5:2. Uzvaras no mūsējiem guva Kundziņš 25 sek; un Ozoliņš p.p. 3:0. Priekšā atkal darba nedēļa un nu jāguļ.
Piektd. 24. XI. 39. g.
Šodien dabūju vācu valodā ""mīksto"" ja tagad dabūšu vēl vienu nepietiekošu atzīmi tad Ziemas svētkos būs divnieks. Šī vācu valoda man vienmēr radījusi galvas sāpes, lai gan es to vienmēr daudz mācos. Citur visur man ir labas atzīmes. Es gribu atkal taisīt mazu dēku, rakstīšu Maigai lai ar viņas salīgtu, vai man tas izdosies? Paliek man tagad garlaicīgi un tādēļ drusku atkal jāpaņemās. Varbūt ka tas nav labi, ka es tā sāku - bet nebūsim tik morāliski.
Sestdien. 2. XII. 39. g.
Saņēmu vakar no Maigas atbildi, tas ir man īsts morālisks pliķis. Viņa vispirms raksta, ka neticot mani vēstulei - es laikam atkal gribot izdarīt kādu muļķīgu joku. Starp mums esot bijusi kāda rotaļa, šo pagātnes rotaļu viņa vairs negribot atkārtot.
Tā tad esmu noraidīts. No vēstules"
1277348,"sveicināt. Tā ir Velta, uzvārdu neatceros, mana bijušā klases biedre. Viņas brālis man bija labs draugs. Tur ir jau tik sen atpakaļ. Es viņas pilsētā vienu otru reizi esmu redzējis. Nesveicināju viņas jo domāju ka tā mani nepazīst. Viņa ir skaista meitene, tādas samtainas acis, melni var būt tumšbrūni mati. Kad satikšu iešu klāt, šī meiča man patīk.
Ak! atkal jau vecā dziesma. Es ātri iedejoties un vēl ātrāk atdziestot saka E. K. Viņam tomēr ne katru riezi taisnība. Es vēl nekad laikam laikam neesmu īsti iededzies. Ak, kaut reiz nāktu tāda kura mani un kuras es pilnīgi aizrautu. Es ilgojos pēc šādas meičas, Meri tā nav un laikam arī nebūs. Kuŗa tā būs?
39. g. 13. XI.
Laiks iet kā vēja dzīts. Tuvojās ""Ziemas svētki"". Visu laiku nekā nerakstu. Laiks rit normāli tālāk. Daudz jāmācās, sekmes man visumā labas. Eju arī uz Las. basketbola treniņiem, tur mēs trenējamies gandrīz vai visi klases basketbolisti. Aizeju arī uz operu. Tur tagad nepatīkami. Ēriks un Aģis izslēgti, palicis es esmu viens. Vispār starp mani un Aģi nav vairs ciešas draudzības, neesmu pie tā vainīgs. Vienībai bija balle, bija labi apmeklēta. Meri neesmu tikpat kā redzējis, laikam šinī lietā būs jāliek virsraksts ""Reiz bija""! Drīz būs valsts svētki, iznāks trīs dienas atpūtas. Esmu tik noguris, neko nelasu pat nedomāju. Laikam tā būs ""vecuma"""
1277346,"Sestdienas vakarā augonis pārnāca pušu, bet roka vēl ļoti sāpēja. Svētdien dienā es pa Ērika logu noskatījos soļotāju pārbaudes sacīkstes 50 km soļošanā. Pats pirmais nāca Daliņš, tikai labu gabalu iepakaļ Liepaskalns un citi. Jā Daliņš ir lieliskā formā.
Svētdienas vakarā man bija pietūkusi atkal visa plauksta. Aizgāju vēl steigšus pie māmiņas. Man ir saindētas asinis. Māsiņa man iepakoja roku lai apturētu tālāku saindēšanu. Šorīt gāju pie ārsta. Māsiņa man teica ka būšot operācija, pavadīju nemierīgu nakti. Māmiņa nevarēja nemaz aizmigt. Šodien uztūkums bija mazinājies un ārsts vēl negrieza. Viņš gribēja man paplašināt rētu. Savādi ir ap dūšu kad redz uz galda spožus instrumentus. Redzēs kā būs rītu. Ja nebūs labāki, tad tomēr griezīšot. Ja griezīs tikai pašu vainu tad nemidzinās, bet citādi ar narkozi. Jācer ka tomēr iztiks bez griešanas jo negribās kavēt skolu.
1939. g. 12. X.
Šodien valsts prezidents teica runu tautai. Šī runa mani tiešām aizrāva. Viņš paskaidroja valdības rīcību sakarā ar Padomju savienības un Latvijas līguma noslēgšanu. Viņš sadeva arī visiem baumu izplatītājiem. Tika minēti arī nodevēji - latvieši, kas arī taisās aizbraukt. Prezidenta vārdi bija šādi: ""Kas grib lai brauc, bet tie nekad vairs neatgriezīsies."""
1277332,"""Mūrnieku - Mērnieku"" ceļu, šo ceļu šodien arī uzbeidzām. Pusdienas iekodām Junču mājās. Dzīve šeit ir jauka, brīžam liekas atkal tā nepatīkama. Bet galvenais ir gikai jāpierod. Vakarā Salacgrīvā ejam Krūzes beķerejā ēst. Tur tērzējam ar Anniņu, tas ir ar meitu ar kuru iepazinos autobusā. Tā ir glīta tumšmate ar garām bizēm. Naktī apmetāmies pie mūsu šķūtnieka Dārznieka. Guļam uz pagrabiņa augšu, šeit būs labā gulēšana. Esmu nomazgājies un pašlaik rakstu šīs rindiņas. Rīt rakstīšu Mērijai vēstuli. Arivederei.
Ceturtdien 29. jūnijā.
Šodien mēram Strautmaļu - Kannupes ceļu. Pusdienā iegājām vienās mājās, kur mūs ļoti labi pacienāja. Bija medus, piens, pupiņas, sviests un biezpiens. Vakarā rakstu Mērijai vēstuli, uzrakstu meitenītei garu, garu vēstuli. Valdis ir saslimis un liekās gulēt nemaz vakariņas neēdis. Es aizvedu vēstuli uz pastu un sagaidu pasta vāģi ar avīzi. Šeit uz autobusu sapulcējās gandrīz vai visa Salacgrīvas jaunatne. Meitas man staigā garām un kaut ko par mani ""kladzina"". Anniņa arī ir atnākusi, es būtu aprunājies bet viņai vēl viena ir līdz. Dienas šeit rit vientuļi bez kādām pārmaiņām. Tas vēl nekas tagad ir labi, bet vēlāk droši vien tas stipri apniks.
Sestdien 1. VII. 39. 
Pirmā darba nedēļa pēc Jāņiem atkal pavadīta. Šodien abi ar Valdi braucam uz Lepstiem. No rīta brokastis ēdam pie Dārziņiem ceptus zušus. Vakar vakarā tos mēs paši ar žeberkli  jūrā uz akmeņiem noķērām. Lepstos tiekam tikai vēlā pēcpusdienā, jo man bija jālabo ritenis. Šodien ir mana vārda diena. Marta man ir izcepusi skaistu kliņģeri. Milda ar Gaidu un onkoli"
1277341,"Bijām abi ar Mildu viņus pavadīt. Vakar saņēmu no māmiņas vēstuli, priecājos ka viņi visi ir veseli. Žēl tikai ka es atkal māmiņai nedabūjis aizsūtīt naudu. Man gan arī pašam nav neviena santīma. Šodien viss šeit ir ļoti kluss, kā jau svētdienās šeit parasts, jo tad jāziedo laiks atpūtai. Laiks ir nomācies un pirmīt drusku līņāja. Milda ar Gaidu brauc pie kādas draudzenes. Es iešu uz Grintāliem, cerams ka satikšu Austru. Lasu un beidzu lasīt Kellermaņa ""Draudzības dziesmu"" tā ir himna piecu kara biedru draudzībai. Tur attēlots viss viņu liktenis, tomēr draudzība visu laiku paliek, un beigās ir labas. Žēl ka dzīvē īsta draudzība ir samērā reta.
Pirmdien 31. jūlijā 1939. g.
Šodien jūtos ārkātīgi noguris. Tante mani bija divreiz cēlusi, - kamēr pamodos. Darbā es šodien esmu viens jo Valdis vēl ir Rīgā. Vakar vakaru es ar Austru un Grintāl Mildu klejojām par kāpām. Nākošo svētdienu sarunājam pie upes satikties. Pusdienas laikā biju upē peldēt. Satiku arī Anniņu. Pēters viņas apceļ, ka vakar tai ballē labi gājis, esot zili riņķi ap acīm. Rīt būs kasieris ar naudu, redzēs cik par mēnesi mums iznāk, kaut nu būtu kādi 80 lati mēnesī. Varētu šo to vairāk rudenī nopirkt un māmiņa drusku ietaupītu. Rīt pēc darba braukšu uz Bērziņiem. Nezinu ko nu Meri dara pa pilsētu. Vai es vēl šo meiteni mīlu, man liekas jā, lai gan es vispār neesmu pēdējā laikā par savām jūtām skaidrībā. Pats nezinu ko īsti gribu, ko nē. Meitenes mani pašlaik sevišķi neaizrauj un galvenais trūkst patikas iesākt. Vai varbūt baidos atkal zaudēt. Arī Aģis man neraksta, tas draugu aizmirsis, labi es arī klusēju."
1277340,"Svētdien 23. jūlijā.
Šodien ar kapsētas svētkiem nekas prātīgs neiznāca. Lija visu svētdienu lietus. Šeit pie Lepstiem vakar atbrauca Gustavs ar Straustiņu. Tagad nu tad iet ļoti jautri. Mēs visi četri rīdzinieki saģērbāmies un ejam uz Brīdagu, bet tāli netiekam, jo sāk stipri līt. Norunājām iet pie Viksa. Šeit ēdam kārtīgas pusdienas ar olu un šņabi. Es arī dažas glāzītes iemetu. Pievakarē Lepītēs ejam jūrā peldēt un šaujam ar revolveri mērķī. Es izrādās esmu vājš šāvējs. Vakarā atkal sēžam pie karaliski klāta galda.
Otrdien 25. jūlijā.
Rīt nobeigsim mērīt Ainažu pagastā ceļus. Ceturtdien nobeigsim visu šo gabalu un tad strādāsim kantorī. Valdis taisās sestdien braukt uz Rīgu. Es gan uz māju māmiņai aizrakstīju ka uz māju nebraukšu, bet tagad vēl apdomāšos. Esam atkal pašlaik Mačparos. Man uz kakla atkal taisās augt, arī degunam atkal nolobījusies āda. Būs jāmēģina savu seju mazgāt spirtā un dabūt pilnīgi tītu seju. Rudens nāk ar vēja spārniem un es tomēr to gandrīz vai gaidu. Nav jau nekāda sevišķā labuma šeit vazāties apkārt, ir jau garlaicīgi. Rīgā tomēr ietu jautrāk lai gan kad es tur pēdējo reizi biju es nejutos sevišķi omulīgi. Tagad vakarā es lasīšu laikrakstu un grāmatu, nav cita ko darīt.
Svētdien 30. jūlijā 39. g.
Nedabūju dažas dienas neko uzrakstīt. Esam nobeiguši mērīt Ainažu un Salacas pagastu. Tagad būs kādu nedēļu kantora darbs. Vakar Valdis aizbrauca uz Rīgu, es arī taisījos bet vēl nedabūju naudu. Vakar visu dienu nostrādāju pie siena, uzdzinu uz rokas kārtīgu tulznu. Naktī uz Rīgu aizbrauca Guča ar Robi."
1277343,"Svētdien 27. augustā.
Pēdējā svētdiena prakses laikā. Lasu visu priekšpusdienu Annas Brigaderes ""Kvēlošā lokā"". Šis romāns man ļoti patīk. Nebiju līdz šim ar Brigaderes rakstiem iepazinies, tagad to darīšu. Šeit kāds Arvis ir bēgļu laikā nejauši sastapis meiteni Vaidu. Mīla uzliesmo strauji un tie skūpstās bērzu birzē, skūpstam seko šķiršanās. Tomēr šī mīla izvada viņus cauri latvju dzīvības un nāves cīņu laikmetam. Fināls norisina Arvja dzimtsmājās. Arvis atstāj armiju un militāro karjeru un top saimnieks. Viņam blakus ir tā sapņu tēls, - viņa Vaida. Romānā ir vēl daudz citu cilvēku likteņi, pa daļai mazāk laimīgi.
Arī es ilgojos pēc tādas sapņu meitenes. Ak kaut es tādas sastaptu meiteni kura būtu gaiša, smaidoša un cēla. Es jūtu visas manas pirmās aizraušanās ir man pašam svešas. Ne Žuks, ne Lidija, un ne arī Meri es jūtu nav vēl man īstā meitene. Es gribu mīlēt un es varu mīlu sniegt. Es taču esmu jauns un vai mani locekļi tvīkst pēc mīlas. Tomēr es pats savās acīs stāvu diezgan zemi. Katra kaut cik patīkama meitene liek man tai tuvoties ne kā draugs draudzenei, bet gan kā vīrietis uzlūko sievieti. Ak kādēļ es tik ātri aizraujos. Tad es tēloju, kuļu tukšus niekus un izliekos asprātīgs. Var jau būt dāmu sabiedrībā atklāts, jautrs un patīkams sarunu biedrs. Bet kādēļ manas jūtas tad domā vēl par kaut ko tuvāku. Tāpat es esmu arī stipri nervozs. Darbā bieži esmu nīdīgi ass - strīdos ar Valdi par niekiem un - lai tagad pietiek."
1277344,"39. 25. IX.
Rakstu atkal pēc ilgāka pārtraukuma. Skola ir jau sākusies un tagad ir cītīgi jāraujās. Šodien biju aizbraucis uz Valmieru nodot pārzīmētās abrisas. Mācību priekšmetu šogad ir daudz un daudz mācības ir jaunas, pa daļai visi speciālie priekšmeti. Nu tikai kārtīgi jāmācās.
Laiki tagad ir nemierīgi. Eiropā plosās karš, mirst cilvēki. Viss tas tomēr notiek ""kultūras"" kulimācijas laikmetā. Polija jau ir sakauta. 33 miljonu poļu smok zem Krievijas un Vācijas. Rietumu frontē franči un Angļi gatavojas lielai cīņai ar Vāciju. Lai Dievs dod ka reiz sabiedrotie gūtu uzvaru. Latvijā ir miers un mūsu valdība pieturas pie neitralitātes politikas. Es šodien par abrisu pārzīmēšanā nopelnīto naudu pirkšu kedas. 
39. g. 26. IX.
Šodien dabūju pirmo atzīmi. Dabūju četrinieku par tiltu būvēm. Sākums ir labs. Bijām klase aizgājusi uz ""Jūrniecības izstādi"". Šeit ir savākts un sakopts viss kas attiecās uz mūsu kuģniecību un iekšējo ūdens ceļu projektiem un būvēm. Pie vienas sienas biju uz paaugstinājuma jūrniecības celmlaužu fotogrāfijas. Redzēju arī dažu veco Ķirbižnieku potrejas. Viens jūras instruktors iepazīstināja mums ar torpēdas darbību un tās sastāvdaļām. Torpēdā ierīkotais motors tiek dzīts ar saspiestu gaisu. Viena torpēda izmaksā apmēram 34.000 latus. Tā tad vesels kapitāls."
1277606,"Drūmas izredzes nākotnei. Jānis M. laikam ceturtdien parakstīs mājas pārdošanas līgumu. Maijā viņš tad pazūd uz Rīgu.
Ar to šis draudzības posms ieies citā gultnē.
Nākošās nedēļas strādāšu ar savām kājām.
1. Katru 2. stundu vingrinājumi.
2. 4 reizes dienā soļošana.
3. Jālasa gudras grāmatas.
4. Vismaz 6 reizes vingrošana pie ""Krankgimnast"".
Lasu tālāk ""Arnolda Bērza"" dienas grāmatu. Šamais nāk no iekšējā riņķa.
A. P laikā liekas simpatizē LTF, gan saredzot tās beigas.
Brīnos ka Imants Kalniņš, kam bija daudz atbalstī"
1277604,"Tas atšķirībā no Anglijas un Zviedrijas. Ozoliņš un Strunke ir cita malka. Cipulis kā vecs kaujinieks visur ""valkās"" līdzi. Beigu beigās aizmugurē viņš vienmēr kaut ko izdara. 
Paegle un Tālis (Kronb) pārvēlēti nākošiem diviem gadiem. Tālis prot. Man viņš īsti nevar piedot ka kopš 1972. g. es viņu pie šī 
kietnieka posti
 ""neesot laidis"".  Pareizāki, Tālis pamatoti nebija Ulža Gravas favorīts.
Intresanti ka, modernā PLLA laikā esmu vienīgais, kas ticis vietnieka godā, nenākdams no ASV vai Kanādas.
Lasu ""Neatkarīgā"" kāda dienas grāmatu. Bērza."
1277609,"83 g. v. miris Guar Kadijs sirdstrieka -
Kickam Duglasam.
Mana paaudze izplēnē."
1277607,"tāju LTF zieda laikos. Konkurents Dainis Ivanovs. Pēc tam 5. saeimā galīgi pazudis.
Viens iemesls ir šņabis, cits - Imants taču ir Dieva dots mākslinieks - komponists.
Trešdien 96. 01. 24.
Vakar no rīta paziņoja, ka varu braukt mājās. Slimnīcā trūkst gultas par daudz slimnieku. Mans kvick jāsaved kārtībā mājās. Ceru ka īstā vaina ir atrasta un tagad varu piestrādāt pie saviem ceļiem. Ja paliek kā šodien, tad ar mani švaki. Kroplis līdz finito. Neuzdošu. Uldis K. mani apsveic ar ordeni un iesaka man to nepieņemt.
Par to arī es daudz domāju. Kāpēc pieņemu. Mums jārespektē mūsu valsts, lai kāda arī tā nebūtu. Tas neizslēdz pielietot visus demokrātijas"
1277608,"līdzekļus, lai tiktu pie labākas valdības un labākas saeimas.
Nāk prātā diskusija jau pirms daudziem gadiem. Vai ir labāki būt komunistiskai Latvijai, jeb tikai viena no padomijas 16. republikām. Pirmais variants ir pa daļai tagad.
Münster, Sestdien 27. jan. 96.
Kopš trešdienas mājā. Dienā nāves nogurums. Naktī uz šodienu. Panīka. Kutinā vēderā. ""Dzīve ir cauri""!!!
Augšā līdz 5.00 no rīta. Šodien gaišāki. Vijai stipri sāp kājas. Tas vēl trūka. Bitenieki ciemos. Runa protams par Zīgerista partiju. Jānis M. kaut saaukstējies rīt uz Rīgu. Ceturtdien māja šeit pārdota. Maijā finito. Īsa saruna ar Annu."
1277605,"Viņš A. P. deputāts. Vai apslēpts vārds, jo par viņu citādi neko neesmu zinājis. Lasot dienas grāmatu kas aptver laiku, kad arī dzīvoju Rīgā, redzu, cik maz tomēr zināju, kas notiek varas koridoros.
Esmu optimists, jābūt tādam, un tikšu uz Latviju, ak ceru kaut ko padarīt.
Lai Dievs man palīdz.
Pirmdien 96. 01. 22.
Varbūt rīt atpakaļ uz māju. Ieguvums - var būt atrasts un izārstēts ar dedzināšanu brūce resnā zarnā - asiņošanas iemesls.
Mīnus kontā. Ceļi tikpat slikti. Tomēr neuzdošu. Varbūt Vecvagaras Rīgā man varēs palīdzēt.
Jāiet varbūt pie pūšļotājas. Edžum tā līdz šim ir palīdzēts."
1277603,"Svētdien 21. janv. 96.
Vēl staigāju ar pudeli, tādēļ braukšana uz LCP sēdi nesanāca.
Vija kopā ar Arnoldu Dz un Niedri (nepazīstu, no Hambrugas) kā arī Rozīti ir bijuši galvenie kārtības meklētāji.
Protams arī šoreiz bez revīzijas komitejas protokola. Jau piekto gadu. Protams šī gada prot. varēja izpalikt - Gunta slimības dēļ. Bet četros gados arī nekas. Guntis vēl šodien nav nodevis PBLA institūta norēķinus. Kaut ko līdzīgu panāca vēl Jūlijs Kadelis.
Pilnsapulce parādījusi kāds nulle ir Veiss - LCK priekšsēdis."
1363053,"Ceturtdien 19XII1935g.
Šovakar mazajiem ir eglīte. Es Goļuks un garais esam nolikti par eglītes pušķotajiem. Kad visi aizgājusi tad mēs sākam pušķot eglīti. Tas drīz ir padarīts. Mēs študerejam kā varētu vakarā tikt par brīvu. Bet nevar neko izdomāt. Mani Ekmans aizsūta pie Rudzīš kunga. Viņš man iedod līdz žurnālu jo Rudzīts ir aizmirsis izlikt viņa klasei atzīmes. Rudžuks par nelaimi nav mājā. Nākot atpakaļ es palūdzu atzīmes. Tās ir nāvīgi sķidras cāļi vien griežās. No skolas steidzos mājās. Jāapgērbjās ka tiek laikā uz eglīti. Drīz esmu gatavs un steidzos uz skolu. Es gribēju pirkt biļeti bet tā maksā 50 santīmu. Tik daudz es nevaru izdot. Par laimi es ar Paigli satiku skatuves meistaru. Tas mūs ieved pa freiju. No mūsu klases ir visas foršās meit
as
. Trūkst tikai Auguste un Karēne. Pēc priekšnesumiem ejam visi koridorā. Es esmu sadraudzējies ar Jani Obihovu no ceturtās klases. Mēs visi sākam dziedāt. Izskrien arā"
1363059,"Mamma ar Lozbergiem nāks drusku vēlāk. Jānis mani ir piekrāpis un nav atnācis. Es satieku otru jūrskautu Ķipīti, es arī šovakar esmu formā. Teātrī ir arī Mirdza par kuru es kādreiz ļoti sajūsminājos. Ir arī pāris Gaidas. Tās sveicienu ar Skautu sveicienu. Divām Gaidām es ar Ķipi arī drusku piecērtam. Teātris man labi patika. Pēc ludziņas godināja tās autoru. Pēc visa ļembasta nācu ar mammu mājās. 
Otrdien, 31.XII.1935. g. 
Nu 35. gadam beigas. Daudz svētku, divnieki, piecinieki ar priekiem un bēdām ir pavadīti. Šis gads man ir bijis diezgan labs. Esmu visu gadu vesels, noslimojis tikai pāris dienas. Šogad svarīgākie notikumi man ir bijuši. Piektās klases nobeigšana. Māsīcas iesvētīšana. Zēnu futbola sacīkstes. Iestāšanās jūrskautos. Trīsdesmit sestais gads man tēlojās drūmās krāsās. Priekšā stāv nāvīgie eksāmeni. Gaismas stars ir paredzētā velosipēda nopirkšana. Bet ar drošu sparu uz priekšu. Man jau ir sagādāti šaujamkorķi un ieļļoti pugaviči. Ar vienu šaušu es ar otru Zāmels. Vakarā zēni"
1363062,"nelaiž. Bet viņi izšmauc. Nāku mājās un iekuru uguni. Papus drīz arī pārnāk no darba. Paēdam vakariņas un viņš iet gulēt. Es paņemu grāmatu un lasu līdz divpadsmitiem. 
5.I. 1936. gadā.
Man desmitos šodien ir sanāksme. Pus desmitos esmu jau tur. Drīz ierodas vadītāja vietnieks Sisenis. Ejam visi telpās. Drīz ierodas vadītājs. Šodien tiek uzņemti vienībā: es, Magone, Kanters un Kalniņš. Esam visi no ""Ērgļu kopa"". Nākošu svētdienu ir nolikta jaunuļu sanāksme. Rīt mēs ""Ērgļu kops"" iesim sirojumā. Drīz nākam mājās. Pa dienu šur tur šlenderēju. Redzēju arī Birutu, kā jau vienmēr skaista un iznesīga. Pie manis atnācis ir Biedriņš. Viņš vakar pārbraucis no laukiem. Tur viņš ieķēries vienā skuķī. Labu izdošanos. 
6.I. 1936. gadā. Esmu jau astoņos augšā. Arī mamma pieceļas. Viņa aiziet uz bodi sapirkt man aizkošamo, jo šodien Ērgļu kopa iet sirojumā. Sapakoju savas sviestmaizes un desas. Saģērbjos un eju pie kopnieka. Viņš dzīvo man blakus. Visi jau sanākuši, izņemot Magoni. Drīz"
1277303,"pie skolas konditorejas un gaidu Krišu. Viņa nāk man garām. Es saku ak šitā mūsu meitas vazājas apkārt. Viņa pasmejas un saka ko tad es darot.
Sestdien. 14. XII. 1953. gadā.
Šodien skolā mani neizsauca. Pēc mācības stundām ejam uz rokdarbiem. Vakarā mums ir vingrošana. Ir jāpušķo arī koridors rīt tak ir eglīte. Vakarā mēs atnākam labi ātri. Sākam izvilkt karodziņus. Drīz ejam vingrot pēc vingrošanas ejam atkal pušķot eglīti. Drīz atnāk Ekmaņ kungs. Mēs saskaitām saldumu tūtas. Sanesam lejā jau krēslus un izdalām kārtībniekiem amatus. Es rīt stāvēšu pie durvīm.
Svētdien 15. XII. 1935. g. Šorīt esam jau agri augšā. Uzģērbu jūŗskauta formu. Tanī es labi izskatos. Skolā no zēniem esmu pirmais. Kad atnāk Ekmaņ kungs tad atslēdzam koridoru. Sāk jau nākt viesi. Es ar Venerski ieņemu vietu pie durvīm. Es nu varu redzēt kas nu nāk. Drīz ierodas Auguste, Karlēne, Biruta, Maiga un Skaidrīte. Eju zemē un sveicinu Birutu. Es saku lai viņas arī nāk abas ar Maigu par brīvu. Karlēni es sveicinu ar skautu sveicienu. Viņa nosarkst kā magonīte. Kad sākās svinīgais akts mēs durvis aiztaisām un es eju stāvēt priekšā. Es ar garu kātu aizdedzinu augšējās svecītes. Zamberga kungs uzrunā skolēnus. Pēc tam runā kooperatīva priekšnieks Ekmaņa kungs. Viņš siltos izjustos vārdos runā par latviešu strēlniekiem un kooperatīvu. Viņš pateicās mums par centību gŗāmatu pārdošanā. Mani skati sastapās ar Augustes skatu. Pēc akta ejam visi apakšā pie svētku mielasta. Birutas māsa Karlēne ir satriekusi roku. Viņas visas aiziet uz ambulanci. No sākuma kad trūkst Auguste, Biruta un Karlēne"
1277304,"tad rotaļas man liekas vienmuļīgas. Kad viņas atnāca es tūliņ atplauku. Sāku viņas visas ņemt rotaļās. Auguste un Biruta rotaļās piedalās, bet ak tu nelaime Karlēne tikai noskatās. Mūsu klases skuķi apceļ ka ceturtās klases zēni grožot labāk kā zēni. Pašlaik es grožu Birutu. Griežot prasu kas griež labāk mēs vai čirkas. Tomēr viņa smējās bet neatsakās. Griežu tā kā vai put bet nekā. Es eju skuķiem līdz apakšā. Viņas man sūta lai uzmeklēju Vēru par to sola konfekti. Bet atkal mani apšmauc. Es par to nelaižu viņas laukā pa vārtiem. Beigās Biruta smiedamās saka ka citādi vaļā jau netikšot un tāpēc ar man iedod. Sniedzu roku visām pēc rindas un drāžu iekšā vēl sakrāmēt solus un novākt saldumu tūtas un papīrus."
1363065,"nezināja ne vārda. Pēc stundām appikoju Birutu ar sniegu. Mums šodien jāskaita arī invertāls. Ekman ar Veiland jaunkundzi arī piedalās. Ap četriem tieku tik mājās. Mamma šodien uz Siliņu trepēm kritusi un stipri sagrūda roku. Tās jau pēc stalažām taisītas. 
9. I. Šorīt piecēlos pulkstens septiņos. Laiks vēl ir mīksts kā vienmēr. Pa skolu iziet apmierinoši. Tik zīmēšanas stundā uzrāvos. Es uzrakstīju vēstulīti par korsetēm, krūtīm un krūšturiem. Iedevu to skuķiem izlasīt. Samiljons ieraudzīja un atņēma. Nu domāju ka būs slikti. Bet Samiljons tikai drusku pārmeta, es atvainojos un lieta cauri. Auguste izmuldējusi ka es esot tai rakstījis vēstules. Atkal meli, bet pašol ķīķeri ķāķeri. Ejot mājās es ar Modri iztrencām skuķus. Pa vakaru esmu godīgs un mācos. Rudzīts tomēr iegrūdis 3-niek. Izlabošu. 
10. I. 1936. g. 
Šodien man un Modrim slava pagalam. Gaidas negrib mūs vai redzēt. Nekas cerēšu, ka pāries, bet es ar Modri nu gāzīsim klasi vai riņķī. Es ar reiz varu būt zēns uz velna paraušanu. Ierakšos kooperatīvā un cauri. Pēc skolas braucu uz pilsētu papum pretī. Viņš šodien dabū"
1363068,"Dienas grāmata.
6. II. 36. g. 
Visu nakti nevaru sevišķi labi gulēt. Šodien tehnikumā notiek pārbaudījumi. Es arī gribu iestāties tehnikumā, bet izredzes nav labas. Pieteikušies pāri par 300 bērniem, bet labi ka tikai pusi var uzņemt. Daudziem ir jābirst. Braucu reizē ar Modri. Drusku trīc roka. Priekšā ir vesels bars. Drīz alfabēta kārtībā izsēdina pa soliem. Mēs atrodamies lielā zālē. Pirmais pārbaudījums notiek latviešu rakstos. Uzrakstījis domrakstu atstāju telpas. Aizeju uz bulvāri un nopērku duncīti. Tad aizbraucu mājās un paēdu pusdienas. Trijos jāliek matemātikas rakstiskais pārbaudījums. Tagad jūtos daudz mierīgāks. Pirmos divus uzdevumus"
1363057,"pa skatuvi. Es tūliņ pārģērbjos un ķircinu skuķus. Noliku mantas visas pie vietas, jo pēc teātra nāk vingrošana. Drīz sāk mani grimēt. Man uzlieku arī parūku. Drīz esmu gatavs mani neviens nevar lāgi pazīt. Skuķi aiziet uz skatuvi dziedāt. Rudžuks saka uzrunu. Es tikmēr aiz kori ākstos. Biruta arī mani apceļ, tā mēs abi nodauzāmies. Nu viņiem jāsāk dziedāt un es pazūdu. Pēc dziedāšanas sāk sakārtot skatuvi priekš ludziņas. Visus pārņēmis ir lampu drudzis. Es arī uztraucos, bet drīz apmierinos. Es esmu kurpnieks un sēžu tik pie sava galdiņa. Zvans un priekškars atveras. Es sēžu pie galda un svilpodams lāpu kurpes. No sākuma balss man viegli iedrebas, bet es atgūstu mieru. Man ļoti patīk kā Biruta tēlo. Nu jau arī priekškars un pirmais cēliens cauri. Nu divus cēlienus varu atpūsties. Man sevišķi patika Dega tēlošana viņš bija viesnīcnieks. Ceturtā cēlienā es atkal esmu uz skatuves. Šis beidzamais cēliens iziet ļoti labi. Cīruls kundzei beigās pasniedzam puķes. Nu es ar ārā pārģērbos un stājos uz vingrošanu. Arī tā iziet labi. Nu mudīgi paēdam un ejam rotaļās. Biruta mani paņem uz pirmo rotaļu. Es viņai saku komplimentus"
1363054,"Šnorene un ziņo ka šeit šodien rotaļas nedrīkst notikt. Par to esam saīguši. Drīz salasās bērni no jauna un sak atkal dziedāt, jo Šnorene aizgājusi mājās. Sāk dziedāt kādu citu rotaļu. Mēs zēni izejam no riņķi. Skuķi domā ka mēs spītējam un ari aiziet. Nu rotaļas izjūk. Šmitiņs ir piedzēries un liek uzpasēt kanceleju. Mēs nodzēšam uguni un visi trīs sežam pie kancelejas. Tie ir es Krišs un Obihovs. Mūsu skuķi pa brīžam ari pienāk bet izliekās dusmīgi. Mēs gribam atvainoties bet šīs ne, nu tad lai iet pirtī. Šmitinš ir galīgi pilna un mūs ieklopē. Ari es norāvos. Bērziņš paklačo Zambergam. Drīz vakars beidzās. Mēs ejam reizē uz mājām. Skuķi ar mums samierinas
Piektdien 20.XII.1935 gadā
Mums šodien ģenerālmēģinajums. Skolā ir tikai vecākās klases. No rīta vēl ir vēstures stunda. Šnorene mūs pamatīgi izbar par vakardienu. Viņa tos visus arī izsauc. Saprotams mēs nemācējam."
1363060,"sanāks pie manis un sagaidīs jaungadu. Pie manis atnācis Modris. Aizejam abi pie Vintera. Profesors saņem mūs ar sniega bumbām. Tur laiciņu padzīvojuši nākam uz māju. Es paņemu no Zaimi grāmatu ""Dienvidus zvaigzne"" tā jāizlasa. Modris man stāsta, ka Biruta sakot ka viņa ir noziedējusi, un es esot ieķēries Augustē. Es pasaku Modrim lai viņš saka Birutai, ka viņa maldās. Es Ziemassvētkos skolā ar Augusti biju galīgi duls. Vakarā mamma ar draudzeni aiziet uz baznīcu. Drīz atnāk Zāmels un Modris. Modris var palikt tikai līdz astoņiem. Uztaisam breltas un ejam ārā šaut korķus. Arī Heilis ir atnācis un lieta iet. Astoņos Modris aiziet un es ar Heili spēlējam tālāk dambreta turnīru. Es uzvaru divas un viņš vienu partiju. Nu rezultāts ir 6-2 man par labu. Sākam spēlēt ko citu. Atnāk arī mamma. Spēlējam nu visi loto. Caurmērā uzvar es, otrā vietā Heilis un trešā Zamka. Mamma jau ir aizgāju līdz pusnaktij pagulēties. Pusdivpadsmitos ejam ārā. Aizdrāžam visi pie tramvaja gala. Tur Rolis ar citiem jau priekšā. Sākam visi šaut ka rīb vien."
1363056,"ka tik ilgi palicis. Papus ir drusku iemetis. 
Sestdien 21.XII.1935. g. 
Nu reiz mūsu eglītes vakars ir klāt. Šovakar nu uzstāsimies ar ludziņu ko jau pāris mēnešus mācāmies. No rīta mūsu klasei ir klases eglīte. Uz skolu es nāku reizē ar Skaidri. Skolā mēs esam pirmie. Drīz sāk lasīties. Skuķi sakārto loterejas mantiņas. Mēs tikmēr daži zēni aizskrienam nopirkt eglīti. Auguste arī soļo pa koridoru. Mēs zēni šogad pa savu naudu esam nopirkuši Šnors kundzei dāvanu. Skuķiem tas nu kož, jo katru gadu rīkotāji ir skuķi. Iededzam eglīti un nodziedam dziesmas. Tad daži nodeklamē un Modris ar Janšēviceni uzspēlē uz klavierēm. Sākam visi lozēt. Es vienu nopirku un šoklādes tāfeli. Nu izdala liecības. Man tā ir lustīga. Tikai atkal man kartējās ka Janševicenei. Vēsturē ir labāk. Viņa nemaz tā nemācās. Mēs vēl sakārtojam kooperatīvu. Es saņemu no kooperatīva piei lati un aiznesu to vienai trūcīgai. Biedriņš nāk man līdz. Nu eju mājā un līdz vakaram atpūšos. Pus piecos eju uz skolu. Mēs aktieri dzīvojam"
1363063,"visi ejam esam pieci skauti un kopnieka brālis Alberts. Nolemjam iet Jelgavas virzienā. Laiks ir viegli uzsalis un labi veicās iešana. Ejam visi terzēdami. Pirmā atpūta ir pie Stūrīša ezera desmit kilometrus no Rīgas. Atpūšamies un ejam tālāk, Pie Baložu stacijas nogriežamies uz lauku lielceļa. Tur es ar Bori vasarā gāju brūklenēs. Mēs bijām arī Baložu kapsētā. Tā ir stipri nopostīta kara laikā. Nu iegriežamies mežā. Uzkāpjam tornī lai apskatītu apkārtni. Nolemjam šeit pat tuvumā eglītēs apmesties. Tūliņ sākam rīkoties, Vilis paliek pie izmeklētās vietas, citi aiziet meklēt žagarus. Es tikmēr sagatavoju iesmus ar ko cept desas. Uguns negrib lāgi degt, jo malka ir slapja. Pēc paēšana spēlejam dažas spēles. Paslēpšus spēlējot es, Kauliņš un Alberts ar visām drēvēm aizbēgam. Kalniņš ar Dambrovski labu laiku mūs meklēja. Uzkāpjam vēl reiz tornī. Tad sākam soļot uz māju pusi. Ejot nospriežam, a mūsu kopam jāiegādājas dienas grāmata un kopa karodziņš. Svētdien ir kopa sanāksme. Uzdziedam vēl dažas dziesmas. Ar krēslu esam mājās. Iešu ātrāk gulēt, jo rīt jāstupā atkl skolā. Rīt iedošu Birutai vēstulīti."
1363061,"Beigās visiem korķi jau izšauti. Vienīgi man vēl pāris palikuši. Izšaujam tos un nākam mājās. Iekšā iededzam vēl eglīti. Novēlu mammai un papum laimīgu jaunu gadu. Vēl kas: dienā es ar Modri aizsūtījām Birutai ar māsu jaungada vēlējumu. Tā kā kartiņai jānonāk šodien, tad paši aiznesām un iemetām pie durvīm kastītē. Gaidām rezultātus. 
4.I.1936. gadā. 
Šodien ir sestdiena. Man neviens nav mājās. Esmu jau agri augšā un sāku šiverēties. Papriekš uztaisu gultas, iekuru uguni un sāku slaucīt putekļus. Pēc tam salieku visu savā vietā un izslauku istabu. Nu eju uz virtuvi arī tur jātīra. Papriekš paēdu un nu ķeros klāt. Drīz esmu gatavs. Nu dzīvoklis ir tīrs. Uzeju pie Ērika un paņemu atpūtu. Izejam abi ārā. Es gaidu Modri, bet viņš neatnāk. Atnāk arī mamma no darba. Viņa ātri pārģērbjas un paēd. Šovakar ""Bērnu slimnīcai"" ir eglīte un direktora atvadīšanās. Mammai ir jāiet ātrāk jo jāsagatavo ēdienu. E seju uz Robežielu. Tur zēni spēlējam kačkī. Vakarā Kurts ar Valteru grib aizšmaukt uz Rīgu. Rolands un citi viņus"
1363052,"1935 g 19 dec
1936 g. 6 febr
Imants. Freimans
III.
Dienas grāmata.
1935g–1936g"
1363064,"7.I.1936. g.
Nu skolas laiks ir klāt. No rīta viens un divi esmu saģērbies. Skolā esmu viens no pirmiem. Zēni jau tūliņ sagaida ar urrā saucieniem. Es vēroju, bet meklējamā nav. Eju ar Panomarovu kooperatīvā. Drīz Biruta arī atnāk. Skuķi visi nāk tīšām reizē pie mums iepirkties. Sniedzu visām roku. Arī Auguste ir tuvumā, bet lai laižas. Izskats pa daļai ir, bet ende beigas utt. Stundas paiet jautri. Militārene par nožēlošanu nebija. Mēs sēdējām klasē un klausījāmies mājturību. Mēs zēni ar ākstīdamies atbildējām. Šodien es Birutai iedevu vēstulīti. Arī Modris šo to runāja. Man ir tagad ļoti lusdtīgi. Uzdots nav daudz. Mājās ejot nomazgāju viņam arī muti. Ejam abi ar Modri pie Birutas mājas dauzīties. Karēne uzlaida mums suni. Es iemetu viņai par logu sniega piku. Vakarā mācos, tīru ielu un sapņoju par kādu meiteni vārdā B----u. 
8. I. 1936. g. Atkal pus septiņos augšā. Ātri izvingrojos un saģērbjos. Laiks palicis ir mīkstāks. Pusastoņos izeju. Skolā man šodien iet apmierinoši. Mani izsauc dabenē. Tur pa daļai zināju. Modris"
1363055,"Drīz ejam visi uz skatuvi. Mēģinājums iet labi, rīt var godam uzstāties. Pēc ludziņas nāk vingrošana. Biruta visiem dzirdot slavē Krišu kā labāko tēlotāju. Droši vien viņā ir ieķērusies. Nu nekas es esmu jau pa daļai atdzisis. Mēs trīs pušķotāji dabūjām brīvbiļetes. Nopušķojām eglīti un ejam uz māju. Vakarā tikko atnāk māmiņa eju uz učeni. Līdz sākumam vēl ir laiks. Es un Heinriks un Zaļums aizdedzinam eglīti. Pēc tam eju uz skatuvi. Auguste dziedot lūr uz mani. Viņa ir sniega māte un baltā apģērbā izskatās brīnišķa. Arī Karēne ir lustīga. Viņas mani apmētā ar pūkām. Es tās nevaru dabūt nost. Pēc teātra ejam visi apakšā. Drīz sāk iet rotaļās. Biruta pret mani šovakar ir vēsa. Es viņas pāris reizes paņēmu rotaļās. Bet viņa vairāk ar Krišu. Es sāku šancēt ar Augusti. Mēs uzejam visi zālē jo rotaļas pārtrauc. Es dejoju ar Augusti un Abīts ar Lidiju. Skaidre griež ar Birutu. Tā uz mani greizi noskatās. Es dejoju ar Augusti un arī abi pastaigājamies. Tas bija brūnišķi dejot pie prožektoru krāsainās uguns. Aizrunāju Augusti uz deju arī rītvakar. Mājās ejot no viņas atvados un nāku smaidīdams mājās. No mammas dabūju mazu rājienu"
1363058,"par labo tēlošanu. Arī Auguste es ņemu uz rotaļām. Bet ar apsolīto deju nekas neiznāk jo lieliem pilna zāle. Biruta šovakar ir pret mani ļoti laipna. Bet es idiots pieķeros pie Augustes. Nu man ir neveikli, ka ņemu Birutu, Auguste ir dusmīga ja atkal otrādi tad Biruta atkal dusmīga. Uz beigu pusi aizskrienu abi ar Krišu pie viņa. Tur man ir dokuments ka jāatdod Ekmanim. Pa šo īso gabalu skrējienu man aizsmaka balss jo biju nosvīdis. Drīz vakars beidzās. Es ar mammu eju reizē mājās ar Šnores kundzi. Aizmigu ar jauniem sapņiem. 
25.XII.1935. g. Šodien nu reiz ""Ziemassvētki"" ir klāt. Tie man paiet diezgan klusi bet patīkami. Pa dienu es ar mammu dzīvoju pa istabu. Mēs spēlējam rič-raču. Pulkstens vienos es izeju ārā. Man ir norunāts satikties ar Obēhovu. Mēs abi aizejam līdz Augustes mājai. Viņa dzīvo būru ielā. Satiekam arī Degi. Tas dzīvo turpat tuvumā. Nākam uz māju. Norunājām satikties šovakar teātrī. Es nāku istabā. Arī mamma vakarā nāks uz teātri Altnavas ielā. Martai tiek rīkotas viesības, bet mēs neesam aicināti. Vakarā eju uz teātri."
1363067,"Pēc stundām braucu uz pilsētu pēc apliecības. Vienības laukumā slidotāju ir pilns. Pa Daugavu braucu kuģītī, man patīk, ka ledus lūst no saceltiem kuģīša viļņiem. Atnāku mājās un mācos. Pie mammas atnāk draudzene. Man iedeva vienu apelsīnu. To garšīgi nokastēju. 
25. I. 1936. g. 
Mani nekur neizsauca. Ar skuķiem esam vēl ienaidā. Rokdarbos salīmēju dēli un tad padauzos. Vakarā te teltenē ir izrīkojums, varbūt atnākšu. Skolotājs mani un Rihteri dzen mājās, jo mēs esam darbu nolikuši lai kalst. Mēs mājās neejam bet uzgaidām arī citus zēnus. Biedriņš atnāk man līdzi. Mēs lasām avīzi un priecājamies par itāļu uzvarām. Vakarā sadomājās iet uz telts ielas balli. Es eju formā. Pa ceļam pieeju arī pie Modra. Tas nav mājās. Satieku Zāmelinu, abi ejam uz skolu. Tur ir jau daudz cilvēku. Ir arī viena forša meita Laimdota. Modris to jau pazīst, es arī viņas pazīstu. 1. klasītē es gāju ar viņas kopā. Ar to pa vakaru pašancēju. Vienos nāku mājās."
1363066,"naudu, ejam uz tirgu iepirkties un tad mājās. Man arī viens latiņš ķeras. Vakarā mācos un lasu ""Pelēko baronu tēvi"", tur ir īsts latvietis. Centīgs, neatlaidīgs, varbūt par daudz materiālists, bet tomēr īsts zemes rūķis. Es arī tāds vēlos būt. 
11. I. 1936. gadā. Šodien mums bija rokdarbi. Es ar savu darbu neesmu visi tāli ticis. Skolotājs man pasaka, ka jāmaksā par vingrošanu. Es uz savu vakaru vingrojot skatījies uz publiku. Nu lai viņš knābā. Pēc stundas man par dauzīšanos jāslauka rokdarbu istaba. Citus viņš aizdzen mājās. Bet čaļi atkal atnāk. Piecos vakarā eju uz skolu, kooperatīvā jāsaved rēķini. Goļuks ar Guci jau priekšā, man par oktobri un novembri un decembri ir vairāk kā 25 lati. Diezgan daudz. Vakarā mājās esmu viens, mamma ir teātrī. Es viņas gaidot biju cieši aizmidzis, ka mammai vajadzēja labu laiku klapēties. 
12. I. 1936. g. No rīta eju uz vienību. Šodien notiek pirmās jaunuļu apmācības. Pa ceļam satieku Blūzmu. Ejam reizē uz pilsētu. Vienībā šodien iemācīja solījumu, 1 likumu un laivas sastāvdaļas. Pēc sanāksmes ir kopa sanāksme. Uzdeva upes zīmes. Pēc visas padarīšanas nāku mājās. Es redzēju Birutu un Lidiju. Lidija man netālu no muguras nāk iepakaļus. Apstājos lai viņas uzgaidītu. Viņa pāriet otrā pusē. Man paliek dusmas, ka gribu atkal uzsākt valodas, jo viņas ir elīgas. Apcērtos un eju prom. Mājās izmācos un lasu grāmatu. 
13. I. 1936. gadā.
Skuķi vēl dusmīgi tāpat kā agrāk. Bet lai notiek. Tā jau diena iziet apmierinoši. Pēc stundām sakārtojam kooperatīvā rēķinus. Mājās atnāku trijos. Šodien nav sevišķi daudz uzdots. Vakarā mācos un lasu grāmatu. 
14. I. 1936. g. 
Šodien pa skolu iziet labi. Militārā stundā metam grāmatu un mācījāmies izlādēt. Pēc stundas iedrāžam mājturības klasē un es nozagu skuķēm krējumu. Pie vakara aizeju pie Modra un mēs braucam ar slidām. Vakarā mācos un līdz pusnaktij lasīju grāmatu. 
15. I. 1936. g. 
Pa skolu iziet apmierinoši. Dabzinībās pamatīgi izdauzījos."
1277302,"Vakarā es aizeju pie Modri. Mēs atīstam fotogrāfijas. Tās izdodas labi. Vienā ir redzams ka skuķi strādā rokdarbos. Ap astoņiem nāku mājās. Lasu No Modri atnesto Šerlok - Holmsu
Sestdien 7. XII. 1935. gadā.
Mūsu klase brauc uz Kurzemes izstādi. Mums tomēr notiek viena stunda. Mēs ņemam ģeogrāfiju. Modris šorīt nodevis Birutai vēstuli. Tur viņš rakstījis ka es esmu viņā ieķēries. Viņa tāda savāda auksta pret mani. Es saspītējos un turos zēnu barā. Lai viņa domā un izturas proti kā grib. Pāris dienas drusku noslēgšos. Es par daudz jau sāku uzstāties. Izstāde ir ļoti intresanta. Mums pastāsta arī īsākus referējumus. Biruta nejauši paskatās uz mani. Mūsu acis sastapās man liekās ka viņa tā kā sarāvās. Vakarā ejam zēni uz pirti.
Svētdien. 8. XII. 1935. g.
No rīta mums skolā vingrošanas mēģinājums. Es uz skolu aizeju formā. Pēc vingrošanas es gribu iet fotografēties. Arī citi Ērgļu kopas skauti fotografēsies. Tie nav atnākuši. Pus vienos braucu uz operu. Tur vidusskolniekiem notiek priekšnesumi. Es ar Georgu sēžu trešā rindā. Šīs dārgās biļetes mums iedāvināja kooperatīvs. Arī Ulmanis un Tentelis ir ieradies. Dziedot valsts himnu es pirmo reiz salutēju. Vakarā es atkal mācos.
Ceturtdien 12. XII. 1935. gadā.
Pa skolu izgāja šā un tā. Tas zīmējās vienīgi uz vāceni. Citur jau izgāja braši. Vakarā mums zēniem ir jānāk vingrot. Šodien jau Biruta ir laipnāka. Atnācis mājās pabraucos ar slidām un tad laižos uz skolu. Pirms vingrošanas mēs apakšā līmējam karodziņus. Es gaidu ar ilgošanos kooperatīva eglīti. Skolotājam ir atnākusi arī fidiņa. Es pirmīt runāju ar Birutu. Es vakarā stāvu"
1368923,"būs vēlāk ko palasīties. Sākšu ar pirmā solā sēdošo Artūru Krīgeru. Puisis kā briedis sārtiem vaigiem un savu 85 kg smags. Viņu mēdz saukt par „Sārtvaidzi"" un Ērika (šim vārdam es esmu krusttēvs). Visumā Arturs ir kluss puisis, stundā viņu stipri runājot dzird reti. Turpretīm citādi var ar viņu ļotī labi sarunāties. Ļotī viņš mīl mākslu – mūziku, cītīgs operas apmeklētājs. Interesējas arī par rakstniecību un samērā daudz lasījis. Sports gan viņam nav sirdslieta. Turpretīm meitenes gan viņam patīk, sevišķi Ērika, kuŗu arī es pazīstu. Ērikai ir māsa Ina, glīts meitēns. Es gandrīz neilgi atpakaļ par viņu sajūsminājos, bet tas ātri pārgāja. Artura rakstūrs man šķiet patīkams, visumā jauks un inteliģents klases biedrs. Viņš ir arī kārtīgs latvietis, bet par politiku nemīl daudz runāt. Tas gan nepieder pie lietas, bet jāatzīmē ka viņam ir ļoti glīta māsa. Par nožēlošana neesmu viņu redzējis, bet vismaz Jancis tā stāstīja.
Ceturtdien 17.I. 
Manam draugam Ērikam ir ļoti bēdīgi. Viņa māmiņa ir tuvu miršanai. Ārsti nedod vairs nekādas cerības. Ēriks bija šovakar pie Reņas, draudziņš ir tik ļoti satriekts, tomēr viņš turās drosmīgi. Man Ēriks ir ļoti žēl, es viņu saprotu cik viņam tagad ir gŗūti. Vai tad tiešām liktenis būs tik nežēlīgs un atņems viņam māti. Viņš taču tad paliktu tik vientuļš. Tēvs taču viņam ir nozudis no dzīves un ar savu māti viņš tik ļoti sapratās. Erika māmiņa tiešām ir ļoti jauka, viņa taču Ērikam ir īsts draugs. Arī viņai nabadzītei ir tagad ir grūti. Nabaga, nabaga Ēriks. Cik labprāt es draugam tagad palīdzētu,"
1368925,"Tā tomēr nebija komisija, bet tikai sapulce. Mūs visus sūtīs pie ārstiem speciālistiem, jo iepriekšējā komisija ir atradusi mums kādu vainu. Es baidos ka tikai nav nepatikšanas ar sirdi. Tas būtu vairāk kā muļķīgi, jo tad taču vairs nevarētu skriet. Par plaušām man nevar būt bēdu, tās man ir veselas. Šī lieta mani faktiski nemaz neiepriecina. V
iešu
 skaidrs – es tomēr skriešu. Gribēju šodien slēpot, Laima ar Ēriku aizgāja, bet netiku. Voldis paņēma manus zābakus. Es būtu braucis ar kurpēm bet nedrīkstu ja kreisās kājas sastiepums man vēl ir manāms, kāju vaŗu ātri izmižģēt. Tā tagad nonīkstu pa māju. Pēdējā laikā daudz lasu, arī šodien daru to pašu.
Trešdien. 29 I.
Šodien dzīvoju pa māju. Man ir uzmeties uz kāju augonis. Vakar tas pārgāja pušu un nu tādēļ neesmu skolā. Sapēja pēc traka. Arī tagad kāja vēl ļoti varīga, tomēr gribu iet slēpot jo laiks tiešām brīnišķīgs. Jāpiegriež Laimukam, varbūt iesim abi, es viens negribu iet. Dažas dienas nebiju rakstījis, dienas gŗāmata bija meitēnam. Tā tad Laimuks ir lasījis katru rindiņu, manas apslēptākās domas viņa dabūja zināt, bet lai meitēnam es uzticos. Mans gaŗa stāvoklis ļoti labs, prieks arī mācīties, tā tad lai iet tik vaļā.
Ceturtdien 30 I. 
Vakar biju ar meitēnu uz Liesmu. Meitēns mani grib pierunāt, lai es arī viņas pakaitinu. Bet es to negribu, tomēr lai Laimuks uzmanās, es arī māku kādreiz sacelt „spuras"" Jā, meitēns man ir galīgi nepieciešama. Vai es tagad varu būt neapmierināts?"
1368915,"1941. gads.
Trešdien 1. janvārī.
Vecais gads ir aizgājis. Gads kurš ir bijis tik drūms, kā neviens cits. Līdz šim gadam mana dzīve bija ritējuse pēc noteiktas likumības, tad 40tais gads šo ritmu izjauca. Zaudēju māti, savas līdzšinējās dzīves lielāko balstu. Tomēr es nesaļimu bet pamazām atžirgstu no šī trieciena. Atmiņas par māti ir klusas un sāpīgas. Visur kur vien pagriežos, viss atgādina viņu. Brīžam jūtu it kā tas viss man ir nepanesams, bet tad atkal saņemos. Ir tik savādi, bija tik mīļš un tuvs cilvēks un pēkšņi tas pazūd no dzīves. Tas viss tomēr jāpanes, es taču esmu tik jauns un visa dzīve man vēl priekšā. Kāda būs dzīve 41. gadā gŗūti paredzēt. Mūsu dzīve taču tagad sajaukta, nākotne nezināma. Latvija kā valsts beigusi pastāvēt, visi upuŗi, ko nesusi vecā paaudze, velti. Šogad beigšu skolu un mani iesauks kaŗa dienestā. Kur dienēšu, to nezinu. Aizejot kaŗa dienestā šķiršos no iemīļotās apkārtnes, cilvēkiem. Būs jāšķirās no Reņika, meitēna kuŗu es mīlu. 13. janvārī paies gads kopš atkal Reņiku sastapu. Kas gan pa šo laiku nav noticis, cik reižu esam bijuši kopa. Meitēn, kaut 
*
tu
*
 pilnīgi sajustu cik 
*
tu
*
 man esi nepieciešama. Lai Dievs man palīdz viņu jaunā gadā nepazaudēt. Tā būtu mana lielākā vēlēšanās. Lai Dievs man palīdz būt krietnam un čaklam un lai es vienmēr svētu turētu māmiņas piemiņu."
1368914,"ko tas viss nozīmē. Man taču ir meitēns kuŗu es mīlu. Reņiks taču man ir tik tuvs, saprotams, ko es vēlos no Aleksandras (Ina – pieņemts vārds). Tomēr manī ir kāds nemiers, tāds vēl nebija bijis kopš sastapu meitēnu. Redzēšu kā viss tas tagad turpināsies. Reņa man pastāstija savus bērnības piedzīvojumus. Es taču viņai esmu bijis pirmais zēns, kuŗu viņa iemīlējusi. Dzirdēju no viņas arī par citām bijušām paziņām. Man mazliet aizskāra Reņas šīsvasaras piedzīvojums. (mana muļķīgā patmīlība). Vai tikai es savā zemapziņā itkā negribu продолжайте держать от меня в двух метрах atspēlēties"". Tomēr tas tā nenotiks, Reņiks ir ieņēmis manā sirdī vietu no kuŗas neviena nevarēs viņu izspiest.
Trešdien 18 XII.
Ar mani vairs nav kautkas kārtībā. Līdz šim manas domas, domājot par meitenēm, bija pie Reņas. Tagad parādijusies vēl viena meitene – Ina. Vakar viņa bija teātrī. Pēc tam kādu stundu gaidijām autobusu. Āriene Inai ir klasiska, ļoti glīts augums un skaista lepna seja. Cik māsa Ērika ir skaļa, tik toties Ina klusa. Viņa nav kautrīga, bet raksturs cik caru spriest stipri atturīgs. Viņas tuvumā manī mostas kāds savāds nemiers. Vai viņa man patīk to īsti labi nezinu. Zinu tikai ka aizrāvies vēl neesmu. Vai tas var notikt? Šķiet ka nē!
Kopš sestdienas neesmu ne ar Reņu runājis, ne arī saticis. Varbūt tiko redzēšu vai dzirdēšu Reņu, viss šis mulsums nozudīs. Šodien vēl viņai nezvanīšu."
1368924,"Bet nekā viņam nevaru palīdzēt. Jācer taču visu to labāko.
Sestdien 19 I. 41. g.
Skolas slēpotāji šodien bija Mežaparkā, arī es biju starp tiem. Mūs sagatavo  GTO normu likšanai. Visa tā padarīšana notika ļoti svinīgi. No skolas visi izgājām ierindā ar orķestri pa priekšu. Aiz Brasas likām klāt slēpes un šlūcām tālāk. Mežaparkā kalni ir daudz solīdāki kā Bišu muižā, man kā iesācējam bija diezgan ko drebināties. Mēs klases puiši turējamies visi kopa. Viņi visi bija labi braucēji un nu ņēmās mani skolot. Es arī ņēmos sirdīgi, nācu no kalniem gan kūleņodams gan guļus lejā. Mācījos griezienus un pa daļai arī iemācījos. Tāpat mācījos arī gludslēpošanas un apgrieziena soļus. Puišiem notika arī dažādas klizmas, daudzi salauza slēpes. Visumā tehnikumā ir daudz labu slēpotāju. Starp celtniekiem klase par sevi ir Kēls. Tiešam bauda skatīties ar kādu veiklību viņš nobraucienos izveda griezienus. No viņa dienās iznāks labs slalomists, žēl vienīgi ka viņam nav izturības, puisis daudz dzeŗ un pīpē. Ap diviem sākam beigt, puiši bija ļoti noguruši. Ar to gan es varu lepoties ka man ir ļoti liela izturība. Visi mūsu klases atamaņi bija tā noguruši ka beigās nevarēja vairs uzkāpt kalnā toties es vēl neko sevišķu nejutu. Jā – izturība ir laba lieta, kaut tik man pavasarī būtu arī ātrums, tad jau 100 m nocilpošu viegli.
Svētdien 20 I.
Šorīt man bija jāierodās uz Baltijas kaŗa apgabala komisiju."
1368917,"Bet vai šie tuvie cilvēki mani nepievils? Ceru ka nē!
Pirmdien 6. janvārī.
Laimucis šodien iepērkas un es tai stingri palīdzu. Nopirka slēpju zābakus un slēpes, kokus un siksnas šodien nedabūjām. Rīt iešu uz pilsētu, mēģināšu nopirkt sev slēpju zābakus un Laimai kokus. Meitēns ir tik mīļš, viņas klātbūtnē laiciņš paiet nemanot. Fāters viņai bija līdz par finansētāju, tam nebija daudz laika kādēļ pirkšana iznāca sasteikta. Tagad vakarā jūtos ļoti noguris. Man vēl jāraksta Lepstiešiem vēstule. Žēl ka netiku uz mīļām māmiņas mājām. Nekad man nav bijuse izdevība būt Lepstos ziemā. Jūŗa tad taču ir aizsalus
i
, nebūtu dzirdama tās varenā šalkoņa. Es tad varētu iet tāli jūŗa, kamēr vairs neredz krastu. Sevišķi tur noderētu slēpes. Tagad jcer ka tikšu Lepstos pavasaŗa brīvdienās. Pēc tam taču būs jāiet „kriev
os
"", nezinu kad tad būšu Lepstos, tās taču manas otrās mājas Gribu vēl arī redzēt vecomāti, tā man tikdaudz atgādina māmiņu. 
Piektdien 10. janvārī.
Nododos slēpošanas priekiem. Šodien trešo reizi biju uz slēpēm. Šis sports man ļoti patīk. Mana pirmā skolotāja ir Taņa un nu jau es esmu viņu panācis. Vandamies pa Bišumuižas kalniem.
Manam draugam E. K. iet ļoti bēdīgi. Māmiņa viņam slima ar vēzi un ievesta slimnīcā, draudziņš ļoti noskumis. Man viņa ļoti žēl, es zinu cik viss tas ļoti gŗūti. Šovakar es, Laimuks un Ēriks ejam uz operu. Tā cilvēkos viņam būs labāk."
1368916,"Piektdien 3. janvārī.
Salst. Lauskis naktīs tā speŗ, ka salīgojās visa māja. Nespēj vairs nemaz istabas piesildīt. Tēvam pa nakti strādājot zeķes bija piesalušas pie zābakiem. Viņš stāstīja ka no rīta bijis –35°C, tā tas līdzīgs pagājušai ziemai Šodien es biju pie kaŗa komisijas, pārbaudījuma veselību. Noģērbamies mēs puikiņas kaili kā Ādami. Mani izmeklēja divi ārsti, viens bija Dr Majors, tas kuŗš operēja māmiņu. Apklapēja mani no visā pusēm, nekādu vainu arī neatrada. Otrā istabā puikiņas ņēmās smiedamies. Gudrojam kad pienāks iesaukšana. No pazīstamiem bija Biedriņš un Auders.
Tagad vajadzētu mazliet pamācīties, bet ir slinkums iesākt.
Svētdien 5. janvārī
Viesojos pie Reņuka. Man pie meitēna ir tik labi. Arī vakar vakaŗā biju tur. Reņiks man pienāca klāt un pēkšņi noskūpstīja mani. „Nav ko runāt nav"" bet es gandrīz nokritu no krēsla. Arī šovakar skūpstu Reņika rožainās lūpiņas. Zinu, meitēns ir pirmais ko es patiesi mīlu. Vakar lasīju vecās dienas grāmatas. Tur lasu ka esmu gan dažreiz aizrāvies, bet tomēr nekad nebiju apmierināts. Vienmēr pēc kā ilgojos. Tagad zinu ka manas ilgas prasīja pēc īstas neviltotas aizraušanās. Esmu savāds cilvēciņš, jo visur mēģinu pieiet ar visu sirdi. Kur to nevaru izdarīt, tur topu lieks. Cilvēki kas man tuvi, dabū visu par mani zināt, no citiem es izvairos, tad nemīlu atklātību."
1368910,"Tas nekad nenotika. Māte, tā mani saprata. Māte bija man viss, tai varēju uzticēt savus priekus un bēdas. Arī māte man daudz ko uzticēja, jau sen runāja ar mani kā pieaugušu cilvēku. Neatrazdama vīrā sev atbalstu viņa ar visu dvēseli atdevās man. Viņas vienīgais mērķis bija izaudzinat krietnu dēlu. Es centos mātes uzticību arī attaisnot. Līdz šim par mani neviens nav sūdzējies. Tagad mātes vairs nav. Šis fakts man šķiet neaptverams. Pašlaik mani māc tādas sāpes ka izjūtu pat tās fiziski. Gribu būt stiprs, negribu raudāt, tomēr asaras līst aumaļām. Kādēļ man Dievs uzlicis šādu sodu, kādēļ man tāds liktenis. Kā es toreiz pēc operācijas lūdzu Dievu dot mātei veselību. Kā es vēl līdz pēdējam mirklim cerēju uz brīnumiem, tomēr nekā. Pēc bērēm runāju ar tēvu, cerēju ka tagad kad viņš tik daudz cietis, viņš pārmainīsies, tomēr nekā. Tagad esam nonākuši pat līdz kaušanās. Kaut tik es vēl šogad varētu nobeigt skolu, tad kļūtu pastāvīgs. Tad arī no tēva šķiršos, tad mums abiem būs labāk. Tādēļ tagad ar visu gribas spēku ķeršos pie mācībām. Māmiņas piemiņa man būs labākais atspaids.
Piektdien 29. XI. 40 g.
Šodien dabūju zināt ka Laima ballē nebūs, vēl viņa nav īsti vesela. Ļoti žēl, būtu tik jauki ar meitēnu ballē padejot. Bet kā nu ir tā jāiztiek."
1368919,"izgājis no prāta. Cik reižu gan esam bijuši kopā? Cik daudz gan es meitēna dēļ neesmu skumis un priecājies? Laimuks man taču sniedzis tik daudz laimes. Viņa bija galvenā kas man palīdzēja pārvarēt sāpes pēc māmiņas. Viss, viss kas saistās ar Laimu man ir mīļš un patīkams. Cik reizes manu ķermeni nav pārņēmušas trīsas, kad jutu Laimas pieskārienu. Kādu baudu gan man ir sniegušas viņas lūpiņas.. Cik man vienmēr palika labi, kad izstāstīju viņai savas skumjas. Bet Laimuks mani arī ir daudz sāpinājis. Daudzas naktis esmu valstijies bezmiegā par viņas zobgalībām. Neviens mani nevar aizvainot tik ātri kā Laimuks. Meitēn, lūdzu nedari tā, tā es viņai gribētu teikt, bet nevaru. Tagad jājautā; ko gan mums abiem sniegs nākošais gads.
Pirmdien 13 janvārī.
Pēc brīvdienām esam atkal visi puikiņas skolā. Skolā visi dūc kā bišu stropā. Sevišķi skaļi ir jaunāko klašu audzēkņi. Mēs izturamies nopietnāk, kā tas vecāko klašu audzēkņiem pieklājas. Puiši visi ir labi atpūtušies un ir ļoti sparīgi. Audzinātājs Grabis arī ir jautrā omā. Visas trīs viņa stundas šā tā „nostiepjam"". Dabūjām jau projektu dzelzsceļos, tā tad darbu netrūks. Šinī pusgadā tiešām jāiespļauj plaukstās, un dūšīgi jāmācās. Tuvais pavasaris nebūs tāds kā iepriekšējie, beigsim taču skolu. Tā tiešām nav joka lieta. Dabūju arī patīkamu vēsti. Uz priekšu stipendija būs 85 rubļi mēnesī. Tas manai kabatai tiešām ir ļoti vēlams."
1368913,"1940. g. 10 XII.
Nebiju skolā jo šodien rakstu domrakstu. Tagad vakarā lasu „Mūsdienu cilvēks"". Lasu par Hamleta problēmu nehamletiskā skatījumā. Šo gabaliņu der palasīt tad kad gara stāvoklis stipri raudulīgs. Taisnība ir Gētem: „Pasaule nav pagatavota ne no putras, ne sīrupa... Tādēļ gadās ierīt arī cietākus kumosus: tie vai nu jāsagremo vai arī ar tiem jāaizrijas"". Sāpes ir jāiznīcina un jāpāraug. Tāda ir drosmīgo parole. Katrai sāpei jātiek pāri, arī tai, kuŗā izsāp paša liktenis. Nevis ar līkumu jādodas sāpēm apkārt, bet cauri jāizaug. Ja to nevar, tad tā ir zīme, ka paša personā ir kas kaitīgs, atmetams, pāraugams Tad cita ceļa nav, kā tas, ko izteic Ģēte: Stirb und werde! Mirsti un pārtopi! Tas ir vienīgais īstais augšanas princips. Kas baidās sevī nonāvēt nederīgo un kaitīgo – augšanā apstājas, sagruzd un izplēn, top Hamlets vai Pers Gints – kaut kas neproduktīvs un nelietišķs.
1940. g. 16 XII.
Nu iet karsti! Līdz 25. jāizliek atzīmes un tādēļ nu klases darbs seko viens otram. Vakar biju ballē. (Draudz. ģ.). Lielāko tiesu dejoju ar Inu. Viņa ir Ērikai māsa un mēs iepazinamies Olaviešu izrīkojuma. Man pašlaik ir tā muļķīgi. Viņa ir ļoti patīkama meitene. Sevišķi man patīk viņas miers un zemā bals. Rakstūrā arī viņa liekas ir patīkama. Rītu viņa būs skolas izrādē, tad atkal tiksimies. Man tagad sev jājautā"
1368912,"neiet, jo ir jāmācās un gribu apmeklēt Reņiku. Vakaŗ jau pirms balles pie meitēna biju. Nu es 
saku kā
 esmu ar viņu kopā, tā galva un viss cits pa „galam"".
Pirmdien 2. decembrī.
Šodien lāpu slinkumu, t. i negāju uz skolu. Aizgāju pie meitēna un par abiem gudrojam domrakstam plānu. Meitēns bija ļoti mīļš, skūpstīju mīļās lūpiņas... 
Tagad pievakaŗē mācos. Drīz būs pusgads klāt un tādēļ nu jau skolā ies vaļā. Klases darbi būs kā no gaisa. Tagad jāmācās stingri. Es jau nu gan arī vairs tā īsti neslinkoju. Laikam palika pašam no sevis kauns. 
Ceturtdien 5. decembrī.
Šodien svinam Staļina konstitūcijas pieņemšanas dienu. Skolā nav jāiet un es raujos pa māju. Visu dienu mācos. Taisu ūdens būvēs projektu un vēl šo to. Pie meitēna nebiju, bet pa tāļruni (gan vēl) runāja. Nav vēl meitēnam ar veselību kārtībā. Es tagad pie Reņika viesojos par bieži, gandrīz vai katru dienu. Jāprot taču reiz kaunu un no iešanas vairāk jāatturās. Sāks vel mani vadīt laukā. Sestdien veciem 
olavašiem 
balle, bet Reņiks laikam netiks. Nezinu vai es arī iešu. Šovakaŗ man ir gars uz filozofēšanu bet slinkums rakstīt."
1368908,"Otrdien 26 XI 1940. g. 
Norāvu vācenē cāli, tā tad tas šogad pirmais. Ceru ka vairāk arī nebūs.
Vakaŗā biju pie meitēna. Vēl meitēnam ir temperatūra. Nopļāpājām līdz 10tiem. Dabūju stāstīt viņai par viņas raksturu manā uztverē. Klāju tad arī vaļā. Var gadīties ka Reņiks nevarēs ballē ierasties. Tas man nebūtu patīkami. Arī Ņina guļot slima, tā tad viesu skaits var sarūgt. Šodien sadabūju vēl ielūgumus un nu jau laikam pietiks.
Trešdien 27 XI 1940. gadā.
Ārkārtīgi muļķīga sajūta, nejūtos īsti vesels. Ierāvu vienu pulveri, bet gulēt gan negribu. Sestdien taču izrīkojums. Biju piegājis pie l. Ērika Draugs mocās ar zobiem, bet līdz sestdienai taisās būt vesels. Šovakar jāaizsūta ielūgumi Spolei un citiem. Visumā būtu labi, tikai šausmīga nepatika mācīties. Vajadzētu taču reiz pārvarēt, bet nevaru. Tomēr prāts nesās uz to ka jāmācās. Citādi uz svētkiem nespēšu visu veikt. Mani taču tur par centīgu skolnieku, tādēļ taču arī sevi jāattaisno. Šogad taču atkal viens etaps no dzīves noslēgsies. Kas mani gaida nākotnē, nevaŗu paredzēt. Laikam tūlīt pēc skolas jāiet būs dienestā."
1368911,"Tēvs šovakaŗ izskatās kā nopērts suns. Avansa vietā viņš atnesa pāris rubļu. Viņa alga paliekot līdzšinējā. Nu jau viņš atkal izliekas tik laipns un vēlīgs, protams viņš vakarēja ir aizmirsis. Es reiz atkal viņam teicu ka šo lietu būs jāizbeidz. Ja vēl reizi tas atkārtosies tad mūsu ceļi būs šķirti (kopēji tie nekad nav bijuši). Māsica man piedāvāja dzīvokli pie sevis, tad iešu pie viņas. Negribu sevi uzlielīt, bet tas ir fakts ka bez manis viņš noies ātri dibenā. To taču es tomēr nevaru pieļaut ja viņš saucās par manu tēvu.
Svētdien 1. decembrī.
Tiko esmu piecēlies. Nedabūju ilgi gulēt jo no balles atnācu piecos. Ar vārdu sakot izrīkojums bija muļķīgs. Bija tāds ļaužu pieplūdums ka knapi varēja apgriesties. Ar dejošanu bija pavisam plāni. Labi ka Reņiks neatnāca, būtu noteikti saslimusi jo koridori bija vēsi un zālē milzīgi karsts. Man paziņu bija pilna zāle. Bez „kampa
n
as"" bija vēl vesels lērums meitenīšu. Tas tomēr bija muļkīgi, ar katru taču bija jāizdejo kāda deja un jāparunā. Bet ej nu visus tādā drūzmā atrast. Droši vien lielais vairums aizgāja mājā neapmierināti. Vistrakāk jau nu gāja garderobē. Tie kas bija iekšā, netika ārā un otrādi. Mājās braucot man pazuda „kampaņa"" un es atbraucu reizē ar 
Nīcis 
ģimeni. 
Šodien es esmu uzlūgts pie O Berziņš iesvētībā, tomēr esmu tagad nolēmis"
1368909,"Ceturtdien 28 XI.
Šodien slimoju. Nejūtos labi un tādēļ un skolu neaizgāju. Toties mājā visu dienu mācos un vel neesmu beidzis, tas ieilgs arī naktī. Esmu ar sevi šodien pirmo reizi mācību ziņā apmierināts.
Man bija ārkārtīgas nepatikšanas ar tēvu. Viņš atnāca piedzēries. Es biju nervozs un viņam skarbi uzkliedzu. Tad viņš metās un mani un sāka mani žņaugt un sist. No sakuma nepretojos, bet tad vairāk nevarēju izturēt. Es situ tēvam. Tas izklausās tik drausmīgi, tomēr citādi nevarēju. Kas tas par tēvu kas žnaudz savu dēlu, nolamā visneķitrākiem vārdiem un novēl visu to ļaunāko. Man kļūst tik skumji. Cilvēks kas man būtu tik tuvs, ir man svešs, pat pretīgs. Mūs šķir milzīgs bezdibens kas kļūst katru dienu platāks. Varbūt (tā tas ir) daļa vainas krīt arī uz mani. Citādi tas arī nevar būt. Visu savu bērnību es redzēju kā mātei viņa dēļ bija jācieš. Cik rupš un nepieklājīgs viņš bija pret māti, pret māti kuŗu es dievināju. Jau no mazotnes es vienmēr aizstāvēju māti, tādēļ nīdu viņu, kad tas bija piedzēries. Dabīgi ka man zuda pret viņu respekts. Kādu piemēru es varēju no viņa ņemt. Vai viņš kādreiz interesējās par manām sekmēm skolā, vai viņš mēģināja saprast manu jūtu pasauli, manas ilgas, manus nākotnes sapņus un mērķus."
1368918,"Sestdien 11. janv.
Šodien tā kā izbeidzās brīvdienas. Tas laiciņš ir pagājis tīri nemanot, tagad būs ar pilnu sparu jāmācās. Pēdējās brīvās dienas tāpēc vēl cenšos labi izmantot, vakar vakaŗā bijam operā. Arī Ņince bija atnākusi un tēloja mocekli. Tā nu gan ir savāda meitene. Viņai tomēr ļoti nepatīk mana tuvība ar Reņu. Mēs mūžīgi abi ecējamies, ne vārdos, bet tomēr kautkāds saspīlējums ir vienmēr jūtams.
Pēc operas abi ar Laimuku parunājām. Meitēns man aizrādīja uz manu lielo jūtīgumu. Tas ir pareizi, arī vakar Laimuks pa niekiem mani sāpināja. Es visu uzņemu pārāk nopietni. Pastāstiju Reņikam arī par savu muļķīgo „šķībsirdību"", Laimuks mani nosauca par „dumju"". Vai es nēesmu gatavais ēzelis, man tiesām ir jālabojās! Bet tomēr mani arī var saprast. Es taču viss tvīkstu pēc meitēna, viss tas labākais manī ir koncentrēts uz viņu. Es taču esmu, ja varētu teikt, slims pēc viņas. Šo slimību es nekad negribu pārvarēt. Tomēr es nekad negribu Laimai būt lieks. Ja mūsu ceļš vairs nebūs kopējs, tad šķirsimies. Ek! vairāk nerakstīšu, baidos ka pārāk izplūdīšu frāzes. Ko es visu domāju, to nemaz nevar uzrakstīt. 
Svētdien 12. janv.
Šodien notiek vēlēšana uz Augstāko padomi. Tā faktiski ir klasiska komēdija. Bet lai nu tas paliek.
Vakarā esmu pie Laimuka. Mums 13. paiet gads, kopš es Laimu atkal satiku. Visu šo gadu meitēns man nav"
1368920,"Citādi viss skolā rit parastā gaitā. Puiši zobojās par vakardienas vēlēšanām. Sevišķi sašutis ir Sinka, mūsu klases „stiprais"" vīrs. Ar Feldmani vēl neesmu debatejis, tā uzskati tomēr vairāk kā skaidri zināmi. Jakīmovs, tas gan visumā ir mainījies, puisis laikam sācis pārdomāt. Nekas, lai viņš padomā visu kārtīgi, paliks prātīgāks.
Otrdien 14. I.
Es esmu gļēvs. Šodien biju nolēmis stingri mācīties, tomēr es aizgāju pie Ņinces uz vārda dienu. Rītu divi projekti būs negatavi. Varētu mācīties šonakt, bet arī tam esmu par gļēvu. Droši vien gulēšu atkal vaļējām acīm un domāšu. Pie kā gan es nonākšu, es taču esmu (t. i. būšu) techniķis, bet ne filozofs. Kas gan ar mani ir noticis? Vai Laima mani šovakar atkal par niekiem aizvainoja? Varbūt! Tomēr būšu spiests konstatēt to ka Laima visu to var ar mierīgu prātu uzņemt. Vai tie ir tomēr joki kā viņa teica „
Imant, tad būs visam beigas"". Vai es galu galā saņemu kādu žēlastības dāvanu. Ja viņa tā vēlās, lūdzu. Varēja arī tas notikt. Man tas būtu tagad kautkas neiedomājams, tomēr nevienam tas  nebūtu bijis jāmana. Es taču esmu pie sāpēm pieradis, lai tik nāk viss pār mani. Vai tad man nav īsta kamieļa āda. Laimai taču manas skumjas varbūt sagādā baudu, lai tad priecājās. Varbūt esmu ļoti netaisns pret Laimu, tomēr tas viss tagad nāk ārā. Manī ir sakrājies tāds rūgtums, un nevaru to izteikt."
1368926,"Arī šodien neeju uz skolu, jālāpa sava kāja. Tēvs šodien dabūja naudu, rīt vel dabūs 110 rbl. pielikumu. Tagad finansiālā ziņā būsim nodrošināti samērā labi. Es gan ar naudu pēdējā laikā neskopojos, lai ripo rublīši!
Piektdien 31 I
Vakaŗ vakaŗā biju pie Laimas, piedzīvoju vienu no savām laimes stundām. Kā meitēns tomēr māk skūpstīt, no meitēna lūpiņām gūstu dievišķu veldzi. Es zinu, Laimu bez cīņas nevienam neadošu. Pazaudēt Laimu nozīmē zaudēt daļu no sevis, zaudēt labāko daļu. 
Pirms tam biju uz dejas stundu. Sānāca atkal vairākas jaunas meičas, puiši tādēļ atkal tādi apjukuši, izliekas visi traki svinīgi. Es to negribu pieļaut, purinu sevi un citus. Puiši iekustās un nu iet jau dzīvāki. Puikiņas, daži, ir ļoti savādi. Piemēram Artūrs, viņš visu laiku noņemās tikai ar Ēriku. Ar citām viņš dejo reti un tad arī tā itkā ūdeni mutē ieņēmis. Es jau viņu labi saprotu, tomēr vajaga taču prasties būt mazliet dzīvākam. Ja
k
īts jau nav labāks, tas tomēr vēl stipri bērnišķīgs, t. i attiecībā uz meitenēm. Nabags palika uz mani tīri dusmīgs, tas tāpēc ka uzdrošinājos atvilkt Ainu no viņa un mazliet parunāt. Ak es nekaunīgais! Aina atvedusi līdz biedreni, patīkamu meiču. Tur jau tulīt Šmitiņš sāka zēģelēt pilnās būŗās. Bet atkal nelaime, izrādās ka es, nelaimīgais, viņai patīku labāk. Lai tik nu Šmitiņš saturās un dzen mani ratā. Vislielākais „anglis"" Sinka K. jūtās pavisam mierīgs. Jā mūsu, stiprais Kārlis, ir vīrs ar rakstūru. Indulis apzinājas savu vērtību"
1368921,"Vienmēr es esmu Laimas priekšā piekāpies, tai paklausījis. Es pat nemēģinu viņai „smieties"" pretīm. Tomēr es tā māku arī darīt bet nedarīšu, kam tas viss. Tomēr šāvakara Laimas teiciens man bij pliķis sejā. Tā tad tik viegli viņai no manis šķirties. Žēl ka es neturpināju tālāk tad viss taču būtu noskaidrojies. Kad gan es galu gala esmu Laimas acīs, ko viņai nozīmēju? Nekad neesmu mīlu ubagojis un drīzāk ļaušu sevi nosist nekā to darīšu. Laimai esmu gatavs dot sevi visu, bet tāda atmetama lietiņa negribu būt. Ja vēl reiz kas tamlīdzīgs atkārtosies es 
veikšu 
konsekvences, lai tad manī, ap mani un kaut vai virs mani vīss grūst. Izjūtu tagad tādas sāpes ka varu pat kliegt, bet es taču esmu puika ne kautkāds gļēvulis. Negribu to nekad piedzīvot ka esmu Laimas rokās spēļu lietiņa. Dodu viņai sevi visu pilnvērtīgu un apzinos ka varu ko tamlīdzīgu prasīt arī pretīm. Tik daudz es tomēr esmu pelnījis. Bet lai nu kā meitēnu es ļoti mīlu. Droši es tagad esmu pret Laimu netaisn
i
s, ja tā tad lai viņa man lūdzu piedod.
Trešdien 15 I.
Visumā šodien izgāja labi, pie Tramdacha neviens projektu nenodeva. Arī pie vecā Kampes izkūlos labi. Uz pēdējām stundām nepaliku, bet aizgāju ar Nīci slēpot. Viņš ir jau vecs slēpotājs un demonstrēja man 
T
elemarku un citus griezienus. Es tad cītīgi arī mācījos. Visumā jūtu ka mana elpošanas technika stipri uzlabojās."
1368907,"Pirmdien 15 XI.
Vakaŗ bija mirušo piemiņas diena. Viesojos pie māmiņas un Eģa. Kapos tik jauki visās vietās mirgoja svecītes. Man bija tik skumji, tomēr sirds ir itkā nomierinājusies. Pie Eģa no rīta bija aizlūgums un vakaŗā dedzināja svecītes. Pēc tam paviesojamies pie viņa mājās. Biju aizgājis arī pie Reņika, meitēns ir saslimis, paaugstināta temperatūra. Kad tik nu nedabū pagulēt, Reņiks jau ātri saslimst.
Tagad nu reiz pienākuši īstie „paradīzes"" laiki. Ar šīsdienas likumu lats pielīdzināts rublim. Viss kas ir milzīgi dārgs bet algas būs mazas.Tā tad nu reiz latvieši atkal dabūs pierādīt savu sīkstumu. Bet lai tik tagad spiež, tad tie lielie bļāvēji tiks izmācīti. Šodien mācos cītīgi. Rīt var izsaukt vācenē un vēsturē ir klases darbs. Šodien klasē nav neviens kreisais, un nu puiši runā pēc sirds patikas. Visi ir ārkārtīgi sašutuši par jaunām algu likmēm. Techniķi, ārsti un c. saņem gandrīz mazāk kā vienkāršie „
melnie"". Vai tad ir vērts maz mācīties un plēsties. Tad jau labāk iet tagad ostā kuģus lādēt. Nosodīju skolotajam Grabim, direktora rīcību ar stipendijām. Robis pieprasīja lai atļauj rasēt uz vecām lapām otrā pusē. Grabis tam piekrita, organizātors tagad prasa piekrišanu no pārējiem. Jā, tagad jāmācās taupīt. Šaubos vai varēšu šoziem slēpot jo nevarēšu laikam nopirkt slēpju zābakus."
1368922,"Tā tad vasarā būs laba skriešana. Vienīgi žēl ka Dinamo vēl nav noorganizējusi vieglatlētu „sauso"" treniņu, tā lieta jau stipri novēlota. Leja apmeklē RDKA treniņus, droši vien viņš pavasarī skries kā dieviņš. Viņam jau izvirzījušies divi nopietni konkurenti, Pultraks un Zande. Sevišķi labs sprinters liekas būs pirmais. Zande techniski ir labs, bet fiziski viņš samērā vājš. Pašlaik plāni ies mūsu „visu laiku labākajam, daudzcīņiekam Dimzam. Viņu tiesās par 17. jūnija notikumiem. Dimza izdarījis Dievam patīkamu darbu un likvidējis dažus žīdus, var gadīties ka viņu pieliek pie sienas. Sestdien varbut spēlēsim ar olaviešiem basketu, būs jāmēģina uzvarēt.
Izlasīju sausi vakaŗ rakstīto „jūtu izplūdumu"" esmu droši vien netaisns pret Laimu, bet pie tā viņa tomēr pa daļai ir vainīga.
Ceturtdien 16 janvārī.
Savedu kārtībā Laimas slēpes un tās nodevu pēc piederības. Es lasīju gŗāmatu kad Laimuks mani piepēši noskūpstīja. Tiešām karāliska alga par slēpju sataisīšanu. Meitēnam taču ir liela vaŗa mani pēkšņi iepriecināt vai arī nokaitināt. Ceru ka uz priekšu viņa mani varēs tikai iepriecināt.
Pa skolu iet šā un tā. Biju šodien ar Balodi pie olaviešiem sarunāt spēli, tā varbūt notiks nākošo sestdienu. Mēs ar Balodi nospriedām ka tomēr jaukāk ir puišiem un meitiešiem iet kopā vienā skolā. Mēs savā skolā jūtamies kā „bārenīši"". Tomēr tad puiši nebūtu tik dabīgi kā tagad, tāpat arī valodas tagad ir brīvākas. Es nupat iedomājos aprakstīt t. i paŗaksturot savus klases biedrus. Darīš
i
 to gan tā vairāk no ārpuses,"
1368794,"sagērbjamies. Sagatavoju tēvam brokastis un pēc tam ejam uz Uzvāras laukumu. No Uzvāŗas laukmu braucu uz Operu. Nodežurēju savu laiku, aizrunāju Žiguram šovaŗ uz ""Klīviju"" marku. Braucot atpakaļ pieeju vēl ""Uzvāras laukuma"" Noskatos kā Amatieris spēlē ar Trumpeldoru, pie tam vēl kārtīgi izlamājam žīdus. Vakaŗa ar ""Aģi"" braucam uz Operu. Satieku vecas paziņas, Alīdu un Janševics Lidiju. Braucam reizē mājup. Rīt man ir biļetes uz "" Hamletu"". To gabalu arī pats neesu redzēju.
Otrdien 6. IX 38g.
Šodien esu mālderis. Krāsoju ar tēvu istabai grīdu. Vēlāk eju ar dažiem zēniem uz kalniem trenēties vieglatlētiku. Pēc tam braucu peldēties. Šodien avīzes raksta ka sakaŗā ar bērnu triekas epidēmiju, skolas sākums atcelts uz 3.oktobri. Vēl tikai izglītības ministrim tas jāapstiprina. Cerēsim ka Auškāps būs lāga vīrs. Vakaŗa eju uz operu.
Sestdien. 17. IX. 38g.
Tagad esu izbraucis uz laukiem. Ēriks man ir atbraucis līdz. Šodien onkulis sēj rudzus. Es arī visu dienu dzīvoju pa tīrumu. Man jānorok ""vagāles. Arī Milda un Gaida ir tīrumā. Šeit es atpūšos. Pilsētā cēlos vēlu, dienu bezmērķīga klaiņošana, vakaŗā uz opeŗu. Tur kult atkal tukšus salmus, bija galvenais darbs. Šeit ir tomēr pārmaiņas.
Svētdien 18.IX 38g.
Šodien ir pirmā svētdiena uz laukiem. Šodien nekas nav jādaŗa. Es lasu J. Čirikova ""Taehanova dzīve"". Romāna varoņa dzīve un jūtas liekas drusku bērnišķīga bet tāds jau ir krievu raksturs. Pēcpuzdien atbrauc manām māsīcām ""radinieks"" kāds Bērziņš Ernests, pēc profesijas fotogrāfs. Pievakŗē es, Milda, Gaida un Ernests ejam uz balli pagasta namā. Lauku izrīkojumā aktīvi es piedalīšos pirmo reizi. Pa ceļam melšam šādus, tādus niekus. Ernests ar (Mildu) Gaidu iet no muguŗas, tiem abiem labi klapējas kopā. Pagasta namā ierodāmies līdz teātra sākumu. Izrāda Blaumaņa ""Ugunī"" Noskatoties izrādi man negribot jāsalīdzina šo izrādi ar Operas redzēto"
1368795,"No sākuma nevaŗu lugā īsti iejusties, vēlāk pierodu. Daži tēlo tiešām priekšzīmīgi, citi tomēr vēl jūtās neērti. Pēc izrādes seko deja. Man šeit netrūkst partneres. Lauku meičas dejo tiešām labi. Pirmo deju dejoju ar Mildu. No paziņām šeit vēl ir Spuriņš Velta un Ozols Millija. Millija ir tiešām jauka meiča, arī dejot viņa dejo labi. Palaikam eju ar Ernestu ārā atvēsināties. Milda man parāda vienu skaistu meiteni, savu bijušo skolas biedreni. Tagad viņa ir ģimnāziste. No viņas es dabūju pirmo un pēdējo šīvakaŗa kurvīti. Vēlāk es viņas paņemu uz aplaus fokstrotu. Mēs abi saskatāmies. Jūtu uz savas sejas viņas elpu, tiešām braša meiča. Ceru vēl viņas kādreiz redzēt. Vēl diezgan jauka ir ""pagasta vecākā"" meita. Arī ar tās dejoju. Izrīkojumā palieku līdz pēdējai dejai. Tad visi četri gulēdami nākam uz māju. Gaida ar Ernestu brauc ar riteni pa priekšu, Mājās ierodamies 5 cos no rīta. Tad gulēt. 
Ceturdien 22.IX. 38g.
Šorīt guļu drusku ilgāk. Vakaŗ vakaŗā pārnācu no Bērziņiem. Bijām abi ar Ēriku saēties aboļus. Dabūju palasīt avīzi, skumstu es par čehiem. ""Riebīgais"" vācietis šis ""tīrasinis"" tos grib nospiest. Lepstos ir kartupeļu rakšanas laiks. Pēcpuzdienu eju ar Ēriku ganos, lai Gaida rok kartupeļus. Ganos laiks paiet nemanot. Laiks ir ļoti jauks. Visapkārt ir rudens plašums. Es skaitu dienas līdz skolas sākšanai ""vaj cik tas jau tuvu? Vēl nemaz negribās sākt mācīties. Vakaŗā ar Gaidu eju vākt bazāram ziedojumus. Tante ir viena no tām bazāra rikotājiem atlikums no bazāra paredzēts baznīcas celšanai. ""Melekos"" satiekam Muiž
u
ls Maigu būtu tīŗi jauks skuķis, tikai drusku par resnu un par daudz ciena krāsas, sevišķi melno. Mājās pārnākot satiekam Ernestu. Drusku paterzējam, tad liekos gulēt. Lai skuķiem nebūtu garlaicīgi pielieku tiem blakus slotas kātu."
1368801,"Otrdien 7. II. 39g.
Šodien es kārtīgi izmācos, tā turpināšu arī uz priekšu. Nejūtos īsti vesels, sāp krūtis un ir lielas iesnas. Tās droši vien dabūju sestdien, kad biju skatīties Eiropas meistersacīkstes ātrslidošanā. Skolā viss  rit parastā kārtībā. Biju paredzējis šodien iet pie skolotāja sarunāt stundas, bet tomēr neaizgāju. Iešu rīt. 
Svētdien 12. II. 39g.
Šodien no gulēšanas nekas neiznāk, skautu pulciņam ir jāpiedalās novada šķēršļu gājienā. Pus desmitos esmu pilsēta un iekāpju Bolderājas autobusā. Te jau priekšā vesels lērums puišu. No kopniekiem esmu es, Korms un Grende, trūkst Ērglis. Pie gaisa ostas izkāpjam, mūsu pulciņš ir pirmais. Drīz ierodās arī vp un pv. Viss pulciņš trenējās skautu solī, es slepeni lūru pulkstenī. Kad ierodās novada priekšnieks, ejam visi uz rotaļas vietu. Laiks ir ļoti nemīlīgs, līst. Viss mežs ir dubļos. Kad sacīkšu vadītājs visu vajadzīgo pastāstījis, uzsākam cīņu Mums jānosargā savi karodziņi un jāmēģina arī citiem tos ""nospert"". Es sadalu darbības plānu, un nu cīņa iet vaļā. Mūsu pulciņš cīnās tiešām jauki, mūs pat upīte un dziļi grāvji nevar aizturēt. Es pats arī skrienu mēli izkāris. Bet bija arī vērts, mēs ieguvām pirmo godalgu ar 34p. 12 j.sk.v kas bija otrie ieguva tikai 6 1/2 p. Kad braucām mājās, izskatījamies pēc lopiņiem. Mājās atpūšos un vakarā eju uz operu. Lidijas nav. Eju vēl ar Aģi uz kīno. 
Pirmdien. 13. II. 39g.
Vakar vakarā nākot no kīno uz māju satieku Modri. Tas dienā iebraucis no Mazsalacas. Viņš sestdien tur bijis ballē. Žuks arī bijis. ""Velnēns"" noskūpstījis Modri, lai skūpstu atnesot man."
1368802,"Viņa ilgojoties pēc manis. Es viņai rakstīšu. Šorīt no rīta biju Sporta namā uz basketbola treniņu. Šodien man labi viecās ar iemetieniem. Skolā būvmateriālos ir klases darbs, uzrakstu labi bez špikošanas. Sestdien skolai būs lielā balle. Lugšu arī savu likteni ""Lidiju"" ak kaut viņa nāktu!
Trešdien 15 II 39g.
Šodien skolā ir garā diena. Nobeidzu galdnieku darbnīcā taisīt skapīti. Pēc stundām eju uz mītni, tur šovakar pulciņa darba vakars. Berzām un mazgājām grīdas, un visas pārējās pendeles. Telpas ir mitras un tādēļ neko daudz tur nevar līdzēt. Vakar nosūtīju Lidijai ielūgumus uz skolas balli. Pieliku klāt arī mazu zīmīti. Kaut nu tikai viņa atnāktu. Neesmu redzējis viņas vairāk kā nedēļu. Šī meiča man ir mīkla. Vai es izvilkšu lielo vinestu, vai nē?
Pirmdien 13 III. 39g.
Laiks skrien ar vēja spārniem. Drīz jau pēc kalendāra būs pavasars. Laiks gan jau tagad ir īsti pavasarīgs. Tagad gan ir kārtīgi jāmācās. Vēl nepilni divi mēneši un tad ies vaļā. Es visvairāk baidos no analītiskās ģeometrijas. Tā ta izredzes nav diez cik saulainas un prāts nemaz vēl nav pavasarīgs. Bet bez ēnas pusēm ir arī saules puses. Pa lieldienu brīvlaiku braukšu uz Lipstiem, tur mācīšos un arī atpūtīšos. Svētkos tur būs liela balle - aiziešu. Mājās braucot varbūt aizbraukšu līdz Mazsalacei. Bet tagad tikai jāmācās.
Svētdien 19. III. 39g.
Vakar vakarā biju ballē. Reiz par ilgiem laikiem bija jāapmeklē mūsu ""krajas"" izrīkojums. Daudz dejoju, sevišķi ar Olgu. Vai atkal manī atmostas vecā mīlestība?Spodra atradusi sev citu kavalieri un nav vairs Olgai sāņcense. Gāju Olgas"
1368798,"pasveicina Lidijas un novēl daudz laimes vārda dienā, tā viņai būs pirmdien. Es Lidijai jau aizsūtiju kartiņu. Vakarā biju pie Taņas uz viņas vārda dienu. Pašā vakarā biju vēl arī operā. Reiz es laikam tomēr esmu ieķēries viss dziļāk kā līdz šim.
Pirmdien. 16. I. 39g.
Šorīt braucu uz sporta namu, klasei notiek basketbola treniņš. Man šorīt tik labi neiet kā citu reizi, trūkst izturības un vispār nevienam šodien neiet ar piespēlēm. Man tas ir no tā ka pēdējās naktis neesmu kārtīgi gulējis. Tagad ir jāsāk kārtīgi mācīties. Vakarā nākot no skolas pieeju operā. 
Otrdien. 17. I. 39g. 
Šorīt taisos kārtīgi mācīties, kad atnāk Emsītis. Man tam ir jāparāda logaritmi. Vienu laiku mācamies, bet tad sākam debatēt par politiku. Es jau kā vienmēr esmu par Franciju un Angliju. Kad Visvaldis aiziet vēl drusku pamācos. Skolā esmu gaitnieks. Purmals kdz pasniedz mums tagad matemātiku un solās drīz dot klases darbu. Vakarā pārbraucu mājās un pārģērbjos. Tad abi ar ""Aģi"" braucam uz Operu. Zilā maskā viesojas jauna dziedone, diezgan jauka. Domāju ka satikšu Lidiju, bet diemžēl viņas nebija. Vakar Lidija pēc manis bijusi operā un likusi mani pasveicināt. Šodien neesmu neko mācijies. Bet tagad sākšu noteikti mācīties, sevišķi matemātikas, tās es viss vājāk zinu. Iešu kaut kur arī stundās. 
Trešdien 18 I. 39g.
Šodien mums no rīta galdnieku darbnīca. Bāviņš laikam ar kreiso kāju iekāpis no gultas, tas lamājas kā traks. Mēs sestdien spēlēsim basketbolu pret I.ģim 1c klasi. Tā būs grūta cīņa,"
1368799,"Pirmdien mēs spēlēsim pret divām klasēm uz reizi, tad darbā būs visi klases basketbolisti. Vakarā kā vienmēr esmu operā. Tomēr Lidijas atkal nav. Es esmu galīgi ieķēries, pat naktī redzu viņas sapnī. Ak kā es ilgojos pēc šīs meitenes.
Pēc dežūras braucu ar Aģi mājās. Iespēlējam vienu partiju dambreta, to izbeidzam neizšķirti.
Ceturtdien. 19. I. 38g.
Kad cilvēks iestrādājas tad tas paliek arvien drošāks. Tā ari mūsu brīvmācības skolotājs Jēkabsons tagad ir jau stipri pārvērties. No sākuma praktiskās stundās mēs varējam darīt ko vien gribam, tagad nedrīkst pat avīzi lasīt un mācīties. Vakarā satiku Lidijas. Sēdējam abi pirmā balkona ložā. Terzējam par šādām tādām lietām. Pēc izrādes braucu viņai līdzi. Autobusā sēžu viņai pretīm un abi smaidam, ak šīs acis! Es dabūju no viņas zināt kad viņai sākas un beidzas baleta stundas. Tagad satikšu viņas biežāk. Vakar vēl neuzdrošinājos viņas skūpstīt, var būt ka tas ir muļķīgi no manas puses bet pietrūka drosmes. Šovakar pirmo reizi Zilā maskā uzstājās Brilts, tas bija labs. 
Piektdien 20. I. 38.g
Kāds liels karavadonis (neatminu kuršs) ir teicis "" Uzvarēt pretinieku ir varonība, bet viss lielākā varenība ir uzvarēt pašam sevi."" un tā ir dziļa patiesība. Arī es pats neesmu ar sevi mierā, es piemēram ļoti maz mācos, tas izskaidrojams ar to ka es bieži , cerēdams satikt savu ""ilgu tēlu"" palieku operā uz izrādi. Kad pārnāku mājās ir jau vēls, no rīta tādēļ nevaru laikus piecelties."
1363069,"izrēķinu, bet trešo nevaru. To gandrīz nav neviens izrēķinājis. Tagad braucu mājās. Pirmdien jāliek ir latviešu un matemātikas mutiskais pārbaudījums. Paredzama izgāšanās. 
Svētdien 7. VI. 1936. g."
1368804,"veci rēķini, jo viņi mūs vienreiz basketbolā uzvarēja ar vienu punkta pārsvaru. Šoreiz uzvarējām ar 11 punktu pārsvaru. Man veicās diezgan labi, iemetu visvairāk grozu, pirmā puslaikā divus un otrā arī divus grozus. Vakarā laikus biju mājās.
Svētdien 26 III. 39g.
Šodien kopam bija nodarbības, ieradušies bija astoņi skauti. Tagad kops sāks atkal ""uzšiverēt"". Pēc nodarbībām eju uz operu. Pēcpusdien rakstu Ērikam domrakstu. Vakarā Aģis man pastāsta ka pa dienu bijusi arī Lidīja. Vai es šo meiču mīlu, tiešām nezinu. Tomēr viņas redzot mani parņem drudžains uztraukums. Arī Aģim ir šeit simpātija, viena baleta meitiņa iesaukta par ""mazā melnā"" ļoti koķetīga meiča."
1368792,"1939.08.02 - 39 05.28
Freimanis. Imants.
Atmiņas
1938 g 2.aug - 1939.28.maijs"
1368793,"Pirmdien. 22. VIII.38g.
Ir jau vakars, diena atkal pazūd nebūtībā. Man ir tā savādi, man gribētos kaut vairs nebūtu jastrādā praksē, bet arī skolā vēl negribētu iet. Galu galā viss labāk ir tā, kā tam jābūt. Šovakaŗ par ilgiem laikiem reiz palieku mājās. Jāsāk pierast? Pašlaik mēs trīs matadori, taisamies apciemot āboļus. Bez manis vēl ir Ēriks un Arvīds. Ta ir maza izklaidēšanās, ko citi mīl saukt par ""nagu palaišanu"" bet mēs par ""speršanu"" Pēc tam atkal jāatpūšās, rītdienai. 
Svētdien.4. IX.38g.
Šodien ir svētdiena. Vakaŗ gribēju ar kopu izbraukt sirojumā, bet visi nesanāca. Arvīds gribēja braukt man līdzi. Tagad viņš gulēja pa nakti pie manis. Šorīt es pamodos pirmais, tad tūliņ drāzu pēc ""Sporta pasaules"". Baltijas futbola pirmā spēle ir beigusies ar Igaunijas uzvaru pār Lietavu, rezultāts 3 : 1; Pēc avizes izboksterēšanas abi"
1277329,"Ceturtdien. 1939. g. 22. jūnijā.
Tagad atkal pēc nogurdinošā nakts brauciena esmu Rīgā. Mājās esmu pulkstens septiņos. Pavadu Aģi uz darbu un liekos gulēt. Ap divpadsmitiem ceļos atkal augšā. Māmiņa šodien brauc uz laukiem. Pavadu viņas uz autobusu. Vakarā es Aģis un Harijs braucam uz zāļu tirgu. Domāju ka satikšu Mēriju, bet mājās viņas nekur neredzu. Pa ceļam vēl pievācam Kormišu. Tautas Rīgā ir sanācis milzum daudz. Izstaigājuši Centrāl tirgu ejam uz Vienības laukumu. Ceru satikt ""Meri"" bet nekur nevaru ieraudzīt. Puiši esot viņas ar draudzeni redzējuši. Aģim arī iz izgājis plāni, viņš satika tās meitenes ar ko bija salaiduši bet tās vairs negrib runāt. Nezin kas tām bija uznācis. Beidzot satiku Mēriju. Nu man gāja labi. Dejojam un staigājam par pūli līdz plkst vieniem. Mēri bija uzģērbusi skaistu Rucavietes tautas tērpu. Viņa izskatījās tik daiļa ka man vai kājas trīcēja. Kad gājām mājās tad Kormiš izstrādāja īstu varoņdarbu, viņš gāja pavadīt Mērī paziņas kas bija par viņu divreiz resnāka un arī krietni garāka. Nezin kā nu puikiņam gājis. Nācām abi ar Meri apskāvušies uz māju. Uz pļavu man skūpstoties sāka asiņot deguns. Tas droši vien no viņas skūpstu karstuma. Šinī meitenē es esmu atkal kārtīgi ieķēries. Guļam abi zālītē kamēr esmu atkal uz pekām. Mājās pārnākam pustrijos. Vecais Jirgensons sēž pie loga un viņas gaida. Es to veci labprāt iedauzītu. Arī man fāterīts ir iznācis ārā, viņš nobijies kur es tik ilgi esmu projām."
1368800,"No tā cieš skolas mācības. Tagad uz priekšu esmu nolēmis noteikti laboties. Var mīlēt meiču, bet pirmā vietā jāliek mācības. Daudziem lieliem valstsvīriem sieviete ir liels palīgs un uzmundrinājums, bet citiem sievietes ir kļuvušas liktenīgas. Es gribētu piederēt pie pirmās grupas, jo  es taču negribu palikt vidusmēra cilvēks. Jaunnedēļ sākšu ņemt stundas  An.ģeometrija pie privātskolotāja. Bez tam man vēl ir liela apakaunojoša vājība kura jāizravē ar visu sakni. Kad spēšu uzvarēt sevi, tad pratīšu sev dzīvē izlaust ceļu.
6.II.39.g.
Sevi vēl neesmu uzvarējis, bet es cīnīšos. Es esmu priecīgs, jo latvietis Bērziņš īr kļuvis Eiropas meistars ātrslidošanā. Sestdien piedzīvoju ""lielu vilšanos"" varbūt arī nē? Es pavadīju Lidiju uz mājām. Pie viņas koridorā mēs ilgi terzējām, Es vairs nenocietos un satvēru šo savu sapņu tēlu cieši rokās un gribēju tās skūpstīt, bet viņa grieza galvu sāņus. Es teicu, ka viņas mīlu, viņa atbildēja ""es to zinu"". Tad satvēru viņas roku un to noskūpstīju, tad viņa žigli uzskrēja augšā. Es biju zināmā mērā satriekts. Es nezinu vai esmu atradis krašņu pērli, īstu savu ilgu tēlu. Vai viņa ir ļoti kautrīga, vai arī es būtu bijis uzmācīgs? Varbūt ka es tai būtu vienaldzīgs, bet to es negribu īsti ticēt. Es šo meiteni mīlu, un ja man būtu jāzaudē viņas tad tā būtu mana pirmā mīlas vilšanās. ak kaut tā nebūtu! Ja tas tā būtu tad es tiešām izjustu dziļas sāpes. Bet sevi es arī noteikti uzvarēšu. Dzīve ir laimes spēle, līdz šim esmu vinnējis, vai tagad zaudēšū?, nē un vēl reiz nē."
1368803,"pavadīt.
Šorīt no migas izlīdu stipri vēlu. Nedabuju vēl avīzi izlasīt, kad jau bija jābrauc uz skautu rokdarbu sacīkstēm. Mans kops taisīja tintnīcu. Norāvāmies gluži slapji. Vakarā māmiņa ar draudzenēm bija operā. Es braucu mājās un spēlēju pie Emmas kārtis. Man iznāca sakeršanās Dreieru. Viņš dzirdēja, ka es Gaidai stāsu ka viņa sieva ir ļoti neglīta. Viņš man pienāca klāt un teica ""lai es nemaisoties viņa darīšanās. Kārtīgi sarāvāmies. Tas varbūt bija netaktiski no manas puses, bet lai. 
Sestdien 25 III. 39g.
Šodien Nusbergs nebija skolā, izputēja atkal matemātikas. Tas nav labi jo mēs jau tā esam daudz kavējuši un pārbaudījumi vēl priekšā. Pievakarē braucu uz Čiekurkalna pamatskolu. Mūsu klase sacenšās ar mazpulku. Bija jānokārto"
1368806,"Laiks šeit pašlaik ir ļoti jauks, es jau esmu apsauļojis brūnu savu seju. Arī garlaicīgi šeit nav, ņemamies visi ka skan vien. Otros svētkos iesim visi uz balli, redzēs ka nu tur ies. Es drusku arī mācos, bet galvenais veselīgi dzīvoju. Vakaros laikus gulēt, un no rīta agri augšā. Bet galvenais, kur tad veselīgais, jūras un priežu smaržas piesātinātais gaiss.
Pirmdien 10. III 39g.
Pirmie svētki jau garām. Šovakar  braucam uz balli. Šie svētki ir jauki svētki
Laiks ir brī                                                        pārtraukts.
Ceturtdien. 18. V. 39g.
Daudz ūdeņu ir aiztecējuši, kamēr es neesmu rakstījis. Vakar nobeidzu skolas kārtējo kursu. Viss jau kā parasts kārtībā. Tagad vēl divas nedēļas ģeodezijas prakses un tad pārbaudījums. Vakaros nekur vairs neeju. Man pretīm dzīvo viena daiļa meiča Mērija Bērziņš. Esmu atkal ieķēries, bet tāds jau mans liktenis. Lidija man pašlaik tā kā drusku pazudusi, īzgaisusi. Šī meitenīte ir noteikti daiļāka par Lidiju, vēl tikai gribu iepazīties ar tās raksturu. Šovakar mēs iesim pastaigāties. Es jūtu ka šeit es būšu uzvarētājs. Cik skaisti būt jaunam. Bet tagad jāmācas. 
Piektdien 19. V. 39g.
Šorīt mācos fiziku. Vakar vakarā es satiku Mēriju. Viņa gāja uz otru māju. Gājām abi ar Aģi viņas pavadīt. Brīnišķīga meitene. Sarunāju lai viņa ar māsu rītvakar nāk uz operu. Paņēmu es viņas zem rokas un staigājam visu vakaru. Man patīk ļoti viņas valodas izloksne. Tarkšķējam niekus"
1277328,"Pērnavas ielā 41 dz. 60.
Dienas grāmata. 
Imants Freimanis.
Sākts rakstīts 1939. g. 23. jūnijā."
1368797,"1939 gads
Otrdien. 10.I. 39g.
Neesmu ilgu laiku rakstījis. Ir daudz kas noticis pa šo laiku. Pusgadu skolā noslēdzu labi. Arī brīvdienas jau beigušāš. Es pats neglābjami esmu iemīlējies beleta meitenē. Viņas vārds ir Lidija Brilovkis. Esmu viņas pat pavadījis uz mājām. Katru vakaru es operā ilgojos viņas redzēt. Es viņai iedevu ielūgumu uz mūsu vienības izrīkojumu, gaidu ar ilgošanos to. Viņa solijās noteikti būt. Kā es ilgojos pēc viņas. Viņai ir tumši brūni mati un acis, ak kas tās par acīm kā divi tumši un dziļi, dziļi atvari.Kad es varēšu teikt ka šīs acis piederēs man. Es jau reibstu no viņas skūpstiem. Ak nāc jel.
Svētdien. 15. I. 39g.
Šorīt piecēlos tikai desmitos, vakar vienībai bija izrīkojums. Vienībai tas dos labu ienākumu. Es vakar ballē ļoti gaidiju Lidiju, bet viņa neatnāca. Tas man sabojāja daļu prieka. No paziņām bija māsīca Gaida, Taņa arī bija ieradusies. Mutera rīkojās pa bufeti. Dejot es jau izdejojos bet trūka ""viņas"". Šodien par dienu biju operā. Nākot ar Ēriku I uz autobusu satiku Lidijas draudzeni. Viņa man jautāja vai es nesot dusmīgs uz Lidiju par to ka viņas nav ieradušāš ballē. Es teicu ka es cēli piedodu. Viņas bija dzirdējušas ka mums ballē būšot daudz ballīšupublikas un tādēļ aizgājušas uz I ģimnāziju. Viņa pašlaik brauca pie Lidijas un jautāja ko lai Lidijai pasakot, tā tad Lidija ir viņai par mani ko stāstījusi un man pēc viņas domām jau ir kāds svars Lidijas priekšā. Teicu lai viņa"
1368807,"visu vakaru. Viņa teica ka mēs jau pirmā stundā tā ņemamies,  ko tad vēl darīsim vēlāk. Tas izklausās pēc solījuma. Pietiek sapņots, tagad jāmācās trigonometrija. 
28. V. 39g.
Šodien ir ""Vasaras svētki"". Es biju aizgājis pie Visvaldi un dabūju veselu klēpi ceriņu. Tagad ar tiem ir pilna istaba, māmiņa jūsmo par viņu smaržu. Vakar beidzu ģeodezijas praksi. Tagad vēl tikai jāuzrasē poligons un pēc tam būs pārbaudījumi. Tagad varu labi mācīties. Mērija ir aizbraukusi uz laukiem. Viņa varbūt vairs atpakaļ nebrauks, tas gan man būtu sāpīgi. Bet ceru to labāko. Vakar aizsūtiju viņai kartiņu. Vakarā aizgāju uz aibiturentu izlaidumu, tur nekas prātīgs nebija. Nav vairs tie laiki, kad es beidzu pamatskolu"
1277327,"1939. g. 2. jūnijs 5
1939. g. 20. dec."
1368805,"Svētdien. 2 IV. 39g.
Tā tagad man ir brīvdienas. Tās nu kārtīgi jāizmanto. Vakar vakarā mēs klases puiši spēlējām Čiekurkalnā basketbolu. Spēlējām tikai vienu puslaiku un uzvarējām ar 14:2; Vakarā biju ballē, tur nekas prātīgs nebija. Šorīt tādēdēļ esmu saskābis. Bet šī tomēr man ir ļoti skaista diena. Operā satieku Lidiju un Zentu. Pēc izrādes, es ar Lidiju un Aģis ar Zentu ejam staigāt. Ejam. smiedamies un laimīgi. Atnākam atpakaļ uz operu un sēžam parketa koridorā. Lidija ir atspiedusi savu galviņu pret mani un guļ. Es šo meiteni dievinu, skūpstu tai roku. Sēžam tā labi ilgi apskāvušies, līdz iedegās gaisma. Tad šķiramies Tagad iešu gulēt, un sapņošu par viņu
Otrdien 4 IV. 39g.
Šodien abi ar muterīti iepērkamies. Man nopirka vasaras mēteli, samaksāju 52 lati. Nopirku sev arī pildspavu. Rīt braukšu uz laukiem. Tādēļ šovakar eju uz operu, cerēju satikt Lidiju. Viņa droši vien domā ka es esmu aizbraucis. Es labāk būtu palicis Rīgā. Svētkos pa operu ies zaļi, bet lai. Uz laukiem es atpūtīšos, kad tik nu būtu labs laiks, varētu sauļoties. Jāmēģina arī mācīties, jo eksāmeņi ir durvju priekšā. Ēriks ir slims ar masalām, žēl izputēja zēnam brīvdienas
Sestdien 8. IV. 39g.
Tā tagad es esmu uz laukiem. Šeit ir jauki. Braucot šurpu es autobusā iepazinos atkal ar vienu jauku meiču no Salacgrīvas. Viņu sauc Krūze Anniņa. Ceru ka šo meiču kādreiz satikšu. Tomēr man sapnis ir Lidija."
1368796,"Otrdien. 15. XI. 38g.
Tagad atkal pēc ilgiem laikiem ierakstu kādu rindiņu. Šodien man skolas direktors vecāku priekšā skaitija morāli vai veselu stundu. Es nevaru attaisnot direktora izturēšanos pret manu māti, viņš runāja ar tās kā priekšnieks. Draudēja pat mani no skolas izsviest, bet beigās nomierinājās. Uzvešanās būs pazemināta un tiks uzdots kāds soda darbs. Man tagad neiet sevišķi labi ar mācībām. Es mācos cītīgi bet neveicās, šodien iegāzos trigonometrijas klašņikā. Ceru ka uz priekšu ies labāk. 
Ceturtdien. 17. XI. 38g.
Vakaŗ vakarā dzirdēju vienu no slavenākiem pasaules tenoriem, Skipu. Tiešām abrīnojams dziedonis. Man operā ir jauna aizraušanās. Man patīk viens ""baleta skuķītis"", sevišķi viņas acis. Es nezinu vai tas būs ilgi. Viņa arī vakar vakarā bija operā. Es viņas novēroju, viņa to juta. Es pat nezinu kā viņas sauc. Mājās ejot drusku ar viņas aprūnājos. Jāuzsāk ofensīvi. 
Šodien skolā mums bija svinīgs akts, direktors atkal penterēja veselu stundu. Viņam jau 
arā
 nāk, bet nekas viņa runā nav sakarīgs. Pēc akta mēs zēni drusku pablandamies pa ceļu. Tad laižas uz māju. Vakarā pulciņam ir tējas vakars, mamma sagriež mums maizītes. Tad ar ""Kormiku"" braucam uz mītni. Es sagatavoju traukus un Eriks K. izdekorē Vadoņa attēlu. Muchks ar Rūni raujās ar telpu tīrīšanu. Ap astoņiem visi puiši ir salasījušies, arī vadītājs Kārlis un VKP ir ieradušies. Pie tējas un maizītēm pavadam jautru vakaru. Mājās braucot uzeju vēl pie Martas tur ir ciemiņi. Nodzīvoju līdz plkst 2.00"
1277417,"134 - 3/4
2-
Dienas grāmata. 
Sākts 1941. g. 19. II.
Imants Freimanis"
1277425,"14.
1941. 28. martā.
Šodien staigāju itkā sapņodams. Vakaŗ meitēns bija pie manis. Piecas stundas, kuŗas pavadījām kopā, aizritēja kā acumirklis. Vēl tagad jūtu Laimuka karsto elpu uz savas sejas. Sajūtu vēl tagad viņas siltumu. Ak! es atkal izplūstu - tomēr vakaŗdiena man šķiet kā sapnis. Pateicu meitēnam savas apslēptākās domas. t.i. domas ka reiz varbūt meitēns būs mans. Laimuks teica pareizi, ka tam visam vēl ir daudz šķēršļu ceļā. Jā - likteņa gŗāmatā mums vēl daudz kas paredzēts. Tomēr es ticu ka laime man būs stāvējuse pie šūpuļa un manas klusās ilgas piepildīsies. Es karsti ilgojos to, ka neviena sieviete nenostātos starp mums abiem. Nekad negribu ka izdzistu tās jūtas kas dzima tajā laikā, kad māmiņa aizgāja no manis. Dzīve bez Laimuka man taču tagad būtu tik tukša, neizteiksmīga. Tagad mēs abi baudām laimi. Es zinu! Laimuks tāpat ilgojās pēc manis, kā es pēc viņas. Jā! mīļo meitēnu es mīlu, mīlu ar visu savu es!
15.
1941. g. 30. martā.
Atkal viens ""večerings"" aizvadīts. Vakaŗ pie manis svinēja Valdim vārda dienu. Gāja jau atkal visādi - uz galda bija dažādas šķirnes ""kurināmais"" ieskaitot arī pienu. Puikiņas mielojās nepiekuzdami. Pat Kormiš bija stipri pamīksts. Mazais Ēriks ar Eliju abi sacentās ""āžu kaušanā"". Šorīt Ēriks slicina bēdas zelterī. Valdim muteriīte iztīrīja man istabu un nu viss ir kā nākās.
   Rīt sāksies atkal skola - pie tam pēdējais etaps. Tagad tikai jāiztur - karsti jau ies, bet der jau arī pasvīst.
Neesmu tagad divas dienas saticis meitēnu, tas jau man ir ilgs laiks. Ceru, ka šodien redzēsimies.
1941. g. 31. martā.
   Šodien visi puikiņas esam skolā. Visi staigā rokas plātīdami un mēģina ieturēt līdzsvaru, jo grīdas traki slidenas - eļļotas. Pirmās stundas pie Grabi paiet vairāk kā jautri. Arī pie ""Špuchta"" nevar žēloties ar galda tenisu - tas mums klasē jaunums. Es šinī nozarē vēl"
1368928,"Svētdien 2. februārī 41. g.
Bet tad nu gan putina. Sniegs pa katru spraugu lien pie ķermeņa. Es to labi izjūtu braucot pēc biļetēm, šovakaŗ ejam uz Drāmas teātri. Visu dienu tuŗu degunu istabā un pamācos. Pie krustmātes viesojās „Apolonīte"", kādreizējā tantes piedzīvotāja. Viņai ir ārkārtīgi saistoša valoda, mazliet Vitrupes izloksnē. Viņa tagad precējusēs un nu stāsta par savu vīru, acīm redzot labi satiek.
Vakaŗā es, Laima, Ēriks un V
a
lda ejam uz teātri. Kā parasts atkal luga ar revolūcijas piegaršu, nosaukums „Lūzums"". Šādas lugas mani nespēj aizraut, es nevaru viņās iejusties, manī tūlīt rodās kāda pretestība. No komūnisma viedokļa rādītais negatīvais tips (raksturs) man ir simpatisks, viņa negatīvās īpašības mani nepārliecina. Tā jau pirmo skatu pret visiem pārējiem (revolucināriem simpatizētājiem) esmu noskaņots kritiski. Meklēju tūliņ kļūdas no idejiskā viedokļa. Laima man ieteic atmest visu idejisko un ņemt vērā tikai mākslu kā tādu. Es to mēģināšu, tikai nezinu vai to varēšu. 
Pašlaik jūtos ļoti noguris, sāp galva un jūtos mazliet uzņēmīgs. Dienas pavadu pārāk trauksmaini, maz guļu un tādēļ vakaŗos šis pagurums. Jāmēģina vairāk gulēt un sistemātiskāk strādāt. 
Pirmdien 3. februārī.
Vēl tikai nedēļai sākums, bet es jūtos jau ļoti noguris. Sāp galva un arī garīgi jūtos pagur
u
s. Jāmeklē kaut kādas zāles. Šovakaŗ es nesatikšu Laimu un tūlīt jau liekās ka kaut kas trūkst. Jā, tur nu man sev gŗūtāk palīdzēt, tomēr jābūt taču prātīgam un jāliek meitēnam kādu dienu miers.
Šodien skolā devu Jakītim dažas „pamācības"". Ja
k
īts jūtas nelaimīgs, ka puiši"
1277420,"4. 
Otrdien 25. II.
Man ķibele ar kāju. Bija augonis un no tā sākas asins saindēšanās. Māsa Vanags aplika man kompreses, ja tās tālāko saindēšanos apturēs, tad viss kārtībā. Citādi vēl var iznākt gulēšana.
Šodien bija biroja sēde un nolēmām 8. martā rīkot izrīkojumu. Mums vajadzīga nauda, izrīkojums to ienesīs. Sestdien ir lielā skolas balle. Bet piektdienas nakti paiet gads. Gads bez māmiņas. Pagājušo gadu šinī laikā biju tik izmisis un noguris, tagad tas jau tā kā norimis. Bet Ērikam viss tas sākās. Viņām tagad gŗūti. Jā, mēs abi esam daudz ko zaudējuši, to nekad vairs neatgūt. Kaut vēl reizīti redzētu māmiņu, dzirdētu viņas balsi. Bet nekā, sēdu viens pats istabā. Kur vien paskatos, prātā nāk māmiņa. Tur pie galda viņa bija sēdējusi un smaidīja. Man pašlaik tāda sajūta itkā trūktu še gaisa.
5.
Trešdien 26. II.
Biju aizgājis pie mācītāja Meirāna. Samaksāju tēva baznīcas nodokli un lūdzu noturēt māmiņai aizlūgumu. Mācītājs man jautāja ""vai tu dēls neesi pārgājis tai pretējā pusē."" Jā vecam vīram tas stipri viss ķeras pie sirds.
Skolā iet raibi, sestdien balle un nu visi cītīgi tai pošas. Man jāsastāda marta mēneša sekcijas darba plāns un jāiesniedz sienas avīzēm divi raksti. Tādēļ raujos tagad līdz plkst. vieniem naktī.
Biju arī aizgājis pie māmiņas, atraku no kapa sniegu. Laimuks bija atnācis līdz, pēc tam aizgājām pie Šmitiņa. Skūpstīju atkal arī meitēna mīļās lūpiņas. Cik Laimuks man ir mīļš!"
1277422,"8.
Piektdien 7. martā.
Jūtos noguris, bet ir jau arī nakts. Biju viesos pie Birutas. Tur nopļāpāju līdz pus vieniem. Runājām tā sirsnīgi par mums visiem un mūsu attiecībām. Runājām arī par Laimuku. Abas māsas ir ļoti labās domās par viņu un atzīst viņas iekšējo vērtību. Zinu ka Biruta un Karīna runāja no tiesas. Šovakar nebijām noskaņoti glaimiem. Bet tam taču tā jābūt, Reņiks taču savu garīgo vērtību liek arī citiem manīt, to taču izdveš viņas būtne un valoda. Gribētos vēl daudz rakstīt, bet nogurums pārāk jūtami liek sevi manīt!
Svētdien 9. martā.
Muļķīga sajūta. Vakar bija skolai balle un šodien tādēļ esmu miegains. Negribās neko prātīga darīt.
Balle bija labi apmeklēta. Tā tad kolektīvam būs nauda. Man balle sevišķi nepatika. Nebija liela prieka dejot. Domāju ka Laimuks nebūs, bet tomēr atnāca. Man ļoti gribētos, ka Laima saprastos ar Birutu.
Mūs ar savu klātbūtni pagodināja arī Gulbju pāris. Viņi nodemonstrēja mums trīs dejas. Bija bauda skatīties. Mēs nākošo nedēļu sāksim mācīties otru kursu. Ar tūrēm tūliņ cits prieks dejot.
Pirmdien 10. martā.
Laiks labs. Ar mācībām - apmierināts. Ar man - galīgi neapmierinoši.
Trešdien 12. martā.
Divas dienas esmu noslinkojis pa māju. Tagad gribu nokavēto atgūt un strādāju līdz vieniem naktī. Vakar ar Reķu aizgājām pie Šmitiņa. Abi meitieši mani uz dīvāna krietni izplucināja. Apskaudams Laimuku sajutu visus viņas locekļus. Pie Laimuka krūtīm noreibu kā kaķis ieraudzīdams peli. Kāda gan bauda tā turēt Laimīti rokās. Šodien, kad Laimuku nesatiku, man liekas itkā man kaut kas trūktu. Bet jābūt taču prātīgam, katru dienu taču nevar Laimuku satikt."
1277419,"2. 
divas dejas, vairāk nebija laika. Dejoju arī ar Modra Fuŗi. Meitēns dejo pavāji, stipri kratās. Toties ar Ērikas māsu Inu sadejojos labi, viņa dejo labāk par Ēriku. Dejoju arī svingu. Pēc technikuma balles (tā beidzās 10os) gribējās darīt visu, bet tikai neiet uz mājām. Gājām viss bars uz olaviešu vakaŗa maiņas sarīkojumu. Tur gāja vēl labāk. Neizlaidu nevienu deju. Sevišķu baudu man sagādāja vecais valsis. Tagad kad māku griezties arī uz kreiso pusi ir tūdaļ lielāka patika dejot. Pēc tam vēl bija plēšanās garderobē pēc drēbēm un tad mājās. Tā ka vakaŗ nebiju ilgi dejojis, laikam būs uznākusi vecā patika.
Pirmdien 24. februārī.
Ērikam bēdas. Viņa māmiņa nomira. Pagājušā gadā 3. martā apbedīja manu māmiņu, šogad 2. martā apbedīs Ērika māmiņu. Zinu cik puisim tagad gŗūti, to vārdiem nevar pateikt. Tomēr Ēriks turās, neizrāda savas sāpes citiem. Tagad visi var redzēt viņa lepno gribu, es varu par savu draugu lepoties. Vakaŗ viju arī uz Roba māmiņas bērēm. Viņš jau nu gan ir sen pieaudzis un māte bija veca, tomēr arī viņam pietrūks mātes gādīgās rokas. Starp Robi un Mildu ir kādas nesaskaņas, viņš Mildai vairs nerakstot. Es zinu, Robis ir ļoti nelaimīgs. Milda ir stipri jaunāka par viņu un Robis baidās vai viņš spēs Mildu darīt laimīgu. Es domāju ka māsīca tomēr Robim stipri pieķērusies un viņu kopdzīve būtu jauka. Mildai taču ir ļoti jauks un stingrs raksturs. Robis gan ir mazliet kaprīzs, tomēr ļoti labsirdīgs un sirsnīgs. Viņš taču ar brālēnu ir draugi 20 gadus un tomēr viņu raksturi ir pretēji. Bet galu galā tā ir viņu abu lieta un mums pārējiem tur nav jāmaisās starpā.
Tuvākās dienās Rīgā iebrauks Gaida, faktiski jau nu vajadzēja braukt Mildai. Derētu viņai atpūsties, jo visu vasaru un ziemu, darbu vien ir redzējusi."
1277421,"6. Otrdien 4. martā.
Dažās dienās, kamēr neesmu rakstījis ir daudz kas noticis. Pagāja gads kopš mirusi māmiņa. Šajā gadā daudz kas noticis, gan labs, gan arī slikts. Māmiņai tomēr nevajadzētu bēdāties. Es taču visumā dzīvoju tā, kā māmiņa to vēlējās. protams man daudz jālabojas. Gŗūti ir bez māmiņas, tomēr es visu esmu izturējis, gribu būt viņas cienīgs. Svētdien biju ar radiņiem baznīcā, pieminējām māmiņu. Bija tik bezgala sāpīgi, uzmācās tāds žēlums. Tomēr vai man vien ir gŗūti? Vai Ēriks tagad tāpat neskumst? Svētdien taču apbedīja viņa māmiņu. Bijām arī kapos. Tā tad pasaulē tik daudz sāpju un ciešanu, vai tādēļ zem šīs nastas liekties. Nē - es to nedarīšu.
Trešdien 5. martā.
Biju šovakar operā. Hamleta vietā bija Traviata. Redzēju Violetas lomā Pakuli. Balss kā vienmēr burvīga, arī spēle laba. Mazliet gan kopiespaidu traucē viņa gaŗais augums. Tad ļoti jauks aktieris ir
7.
E. Krūmiņš. Viņš uz skatuves jūtās ļoti drošs, arī balss spēcīga un plūstoša.
   Sestdien skolā fizkultūrās birojs rīko balli. Šodien bija sēde. Cik varu spriest no ziņojumiem viss noorganizēts labi. Indulis ievadīja sarunas ar Gulbi, viņš demonstrēs ar sievu modernās dejas. Tad svingotājiem droši vien būs neērti!
Ceturtdien 6. martā.
Vai cilvēka dzīve jau iepriekš noteikta? Par šo jautājumu runāju ar Ņinci. Es būtībā nezinu. Visumā man tomēr tāda sajūta ka ir tomēr liktenis. Viss dabā taču norit pēc likumības, vai arī cilvēki ar savu dzīvi nav tai padoti? Par šo jautājumu tā dziļāk jāpadomā!
Bijām uz kino Spartaku. pa ilgiem laikiem redzēju atkal Holivudas filmu. Pēc visām krievu padarīšanām šī filma bija ļoti patīkama.
Laimuks man pačukstēja, ka mēs abi 22. martā kaut kur brauksim. Kur - to nezinu, bet tas arī nav svarīgi! Galvenais tas, ka tikai mēs abi!"
1368927,"un skatās uz pārejiem itkā no augšas. Mēs abi saprotamies labi, jo skatāmies viens otram acīs. Sapņotājs 
Š
ternbergs vakaŗ bija pirmo reizi, tomēr spēlēja par visu naudu t. i uzlūdza tūliņ pašu skolotāju. Jaņķels ir stipri mierīgs, acīmredzot ļoti uzticīgs Jelgavai, tur atrodās puikiņa sirds. Ēriks kā vienmēr, simpātisks no galvas līdz kājām. Blumbergs aizmirsis ka ir nācis mācīties dejot un tādēļ tiko tam neiet tūlīt šmauc kaktā. Es gan tūliņ steidzos viņu vilkt uz ceļa. Špuchtiņš, vecais „ballīšu"" puika palicis tīri kautrīgs, laikam baidās no jaunajām figūŗām. Viņam gŗūti dabūt ārā veco stilu. Jā man arī tajā ziņā iet pasmagi. Ijābs laikam atradis ka tā dejošana nemaz nav tik traka lieta, pārliecināts par panākumiem nav šoreiz nemaz ieradies. Ar vārdu sakot mēs visi mācamies un ar sekmēm. 
Sestdien 1. II. 41. g.
Dabūjām basketbolā no olaviešiem kārtīgu pērienu. 45:11; Viņi spēlēja tiešām labi, toties mēs citkārt esam redzēti labāk spēlējot. Pirmo puslaiku spēlējām bez Induļa un Šefera. Jā, jāmāk arī vienu otru reizi zaudēt. 
Mums mājās atkal lielas nepatikšanas. Mistiskā kārtā no dzīvokļa pazudušas manas jaunās kurpes un tēva uzvalks. Kāds „
speciālists"" būs ievērojis atslēgas glabātuvi un atslēdzis durvis. Visumā mums tagad liels zaudējums. Nupat domāju ka nu sāks iet labāk, tēvs dabūja algas pielikumu un pats arī pēdējā laikā uzvedās teicami. Būtu tīri labi, bet nu atkal šī jaunā ķibele. Ak – pie visa tomēr jāpierod. Vai pasaulē tik vien ir ķibeles. Jaunedēļ skolā saksies vieglatlētu treniņi Borska vadībā. Borskis, Latvijas rekordists augstlēkšana, šai lietā ir labs speciālists, tā tad šī lieta reiz būs kārtībā."
1277423,"10.
Gaidu 22. martu!
Šodien dabūju ""penziju"". Tiku no tās arī ātri vaļā, nopirku pletkreklu un ādas cimdus.
Vakarā es trenera vietā noturēju vieglat. sekcijas nodarbības. Izdevās tīri labi!
Ceturtdien 13. martā.
Gandrīz visu dienu nodzīvoju skolā. Pēc stundām bija biroja sēde un pēc tam sekcijas sanāksme. Borsnis noturēja priekšlasījumu par sagatavošanās treniņu. Viņš prot arī interesanti stāstīt. Nākošās nedēļas beigās viņš puišus sāks vest laikam mežā.
Skolā tagad visumā iet karsti. Līdz 19. III. jāizliek atzīmes. Man caurmērā atzīme tagad ir lieliska, redzēšu kāda tā izveidosies līdz beigām. Man taču ar Taņu ir sociālistiskā sacensība, tādēļ jāierauj.
11.
Piektdien 14. martā.
   Mūsu klasīte gan iet jautri! Ar vārdu sakot esam sabiedriski. Šodien pat, vienā stūrī mākslas cienītāji klausās patafonu. Otrā - notiek galda tenisa turnīrs ""Cimdiņš"" ar savu komandu protams izmet lapiņas. Šachisti kaujas ar karaļiem. Citi atkal svingo, ar vārdu sakot katrs izpriecājās pēc sirds patikas. Papētam pa logu arī ģimnāzistes. Pie loga kvernēdams es saķeru tīri vai iesnas. Mūsu priekus nespēja pat aptumšot daudzie klases darbi. Zariņš mani iesauca aprunāties par literatūru. Literāts bija paskops, izcīnīju tikai 3x. Pārējiem tomēr gāja vēl sliktās. Arī Tramdachs lika parakstīt! Rītu gan ir ""vakars"" - klasdarbs pie ""Saķepa""!
Ceturtdien 20. martā.
Šodien beidzās trimestris. Esmu klasē devītais skolnieks bet ar atzīmēm esmu nemierā. Vajadzēja būt daudz labāki. Bet es pagājušā trešdaļā mācībās biju stipri paviršs. Tagad šī lieta jāizbeidz - jābūt ar nopietnību pie darba."
1368929,"viņu apceļ. Skubināju šo lai tas pievelk grožus un neļauj Ainai par sevi valdīt. Izlikos ļoti gudrs un tad nu arī mācīju, Jakīts tūliņ man gatavs piekrist. Jā citus mācīt jau es protu labi. 
Jakīmovs visumā ir lāga zēns. Man viņš agrāk lāga nepatika. Būdams krievs, viņam līdz nāk arī krieviskais skaļums. Es to agrāk uzskatīju kā lielību, bet tas tā tomēr nav. Galviņa viņam strādā labi, sevišķi uz matemātikām. Arī enerģijas viņam ir pietiekoši. Rudenī viņš pilnās būŗās stūrēja kopā ar bolševikiem, tagad turpretīm ir stingrs to pretinieks. Tā tad politiskais uzskats viņā nav sevišķi stabīls. Galīgi nepiedzīvojis Jakīts ir ar meitenēm. Tagad turpretīm viņš steidzas „aizkavēto"" panākt, viņš ir saticis Ainu un nu tā lieta iet. Viņš labprāt par to runā un patīk ka arī pārējie runā par viņa „Mudrīti"" (tā klasē puiši saukā savu biedru meitenes) Tomēr par to drīkst tikai runāt bet ne aiztikt. Par to arī es dabūju pārl
ie
cināties, uzdrošinājos paņemt Ainu zem rokas, bet tuliņ no Koļa dabūju dunku sānos. Jā vismaz sieviešu jautājumā Jakīts nepazīst nacionalizētu īpašumu. Jakīts mīl arī mākslu, sevišķi mūziku un dziedāšanu. Viņš gan labāk grib ka citi klausās viņa dziedāšanā, nekā pats klausās citos. To viņš arī uzdrīkstās jo tikpat labi var būt ba
si
sts kā arī pirmais tenors. Mēs pārējie šo talantu viņam arī nemaz nenoliedzam.
Otrdien 4. februārī.
Skolā šodien „sarāvos"" ar Juŗi. Juŗis skolā vada komjaunatnes aviācijas sekciju. Brīdināju viņu ka lai viņš parāk neaizraujās un neaizmirst savus politiskos uzskatus. Rudenī viņš taču bija krass latvietis. Juŗis atbildēja ka viņa dzīves mērķis ir aviācija un lai"
1368933,"Mājās nakot pēc vecās „modes"" pasēžam uz soliņa un „pakūkojam"" Tā tad atkal viena bezmērķīga diena pavadīta.
Otrdien 11 1941. g.
Es esmu netaisns pret savu tēvu. Šodien bija atkal ar viņu asa saruna. Viņš daudz nostrādājās pa lauku un nepadara visu kā es vēlos istabā. Tēvs man tā skumji pateica „Tev Imant taču ir vieglāk, tu vaŗi vakaros kuŗ aiziet, bet man nav kur iet"". Man palika tā savādi. Tēvam taisnība. Es taču esmu jauns, man ir kur izklaidēties. Kad man ir skumji vaŗu skumjas uzticēt meitēnam. Es taču mīlu un saņemu to pašu pretīm. Bet tēvam, viņš ir tik vientuļš. Es mājās esmu reti, bet šinīs retās reizēs mēs bieži strīdamies. Es zinu, tēvam ir daudz kļūdu, bet arī man tādu ir. Man taču vajaga vairāk piemēroties, būt iecietīgākam. Būtu arī viņš jāpaklausa. Man bija jamācās no māmiņas. Viņai nekad neradās tik asas ķilda, viņu bieži visu pacieta un vai tas nebija labāk. Tā tad šajā virzienā man jālabojās.
Trešdien 12 febr.
Skolā pārvēlam fizkultūras biroju. Vēlēšanās triumfēja mūsu klase. No 7 dalībniekiem mūsējo ir trīs. Tie ir Leja, Nīcis un Balodis. Pie tam viņi dabūja arī lielāko balsu skaitu. Pēc tam vakantām sekciju vadītāju posteņiem ievēlēja: vieglatlētikas sekc: mani, basketbola skec: ķīm. Klauvertu un šacha sekc. celt. Dimantu. Ta tad man jāvada viena no populārākajām sekcijām. Man patīk pastrādāt un tādēļ amatu pieņemu labprāt.
Vakaŗā viesojos pie Birutas. Noterzējam līdz plkst 24riem. Kavējamies vecās atmiņās, esam jau savu laiciņu tāpat kopā pavadīju"
1368935,"parastiem viesiem bija arī vēl citi. Bija arī kāda patīkama meiča no Kandavas, tā Taņai attālāka radiniece. Es atkal kārtīgi nodevos ēšanas priekiem. Šodien uz skolu neeju jo jābūt II pils. sl. uz rentgenu. Fotogrāfes manu sirdi. Ar to visumā laikam ir visai bēdīgi, jo ārsti krata tikai galvas. Kad zināšu kas man īsti kait tad tikai sākšu par to padomāt. Negribu kļūt histērisks, tomēr žēl gan ka jau šajos gados sāktu jau nīkuļot. Tāda padarīšana gan man nebūtu pa ceļam. 
Lapko ir nokārtojis ar direktoru treneŗa jautājumu un tā nu Borskis paliek vieglatlētikas sekcijas treneŗis. Trešdienās puišus trenēs Nusbergs. Tagad es cenšos savest kārtībā sekcijas locekļu sarakstu."
1277426,"16.
esmu pavājš. Tomēr es strauji progresēju. Vakarā biju pierakstīties krievu valodas kursos. Tos organizē kaŗa komisariāts. Jācer ka kursos ies jautri, būsim taču visi puikiņas kopā. Tagad jāsāk cītīgi rasēt jo rīt jānodod projekts.
Trešdien 2. aprīlī.
Atkal dieniņa aizvadīta un eksīši par dienu tuvāk. Skaidri zināms tas, ka vācu valodā eksāmens atkrīt - protams es priecājos. Nepatikšanas mums ēku projektos. Nevaram vēl nobeigt Kampes projektu. Dreimanis grib uzdot vēl vienu projektu - velns viņu zin kad to veiksim. Ja Kampe vēl būtu bijis, tad ar to visu būtu vēl bēdīgāk. Pašlaik sagatavojam projektu tiltos. Timuška šo priekšmetu pasniedz ļoti rūpīgi un projekts man grūtību nesagādās. Pie Grabi jānodod dzelzceļu projekts līdz 14. III. Es jau sāku vilkt tušā, bet ir puikiņas kam nav ne līnija uzvilkta! Tā tad es šajā lietā tā kā būtu centies.
Mums klasē notikusi viena netīra lieta. Kāds no klases iesniedzis komsorgam
17.
rakstu, ka Reinim stipendija neesot nepieciešama un uzdevis ka viņam ir vasarnīca. Reinim stipendija atņemta! Tas no mana ""nezināmā"" klases biedra tiešām riebīgi! Šis ""nezināmais"" droši vien ir Robis - citam nevienam tik riebīgs raksturs vairs nav. Protams Spinde un Vadims nav labāki, bet tie šinī gadījumā atkrīt, jo ir Reiņa ""pudeļu draugi"". Es padomāšu kā Robim par šo lietu atspēlēties, to prasa klases prestižs.
Piektdien 4. aprīlī.
   Vecie laiki atgriežas! Šodien biju uz kaŗa komisariāta rīkoto krievu valodas kursa pirmo stundu. Tur tagad atkal sēžu blakus bijušiem pamatskolas biedriem, Dambergam un vecākajam Šteinam. Tomēr mēs jūtamies tik sveši, viss vecais un jaukais izgaisis! Šeit nu gan ir sanākuši visi Pārdaugavas ballīšu puikas, protams ar visu savu muļķīgo brāvūru. Viņi lieto īstu ""zirgu humoru"", par kuŗu arī paši var labi pasmieties. Mēs, savā klasē, pa daļai esam tie inteliģentākie puiši. Arī vairāki vidusskolu"
1277416,"7.
1941. g. 19. febr.
1941. g. 11. okt."
1368932,"vesela sirds. Cik gan man pašam tagad sevis žēl. Bet man tagad jāvācās nost no ceļa, sportā derīgi tikai veselīgi cilvēki. Es ar savu slimo sirdi tur esmu lieks. Šī slimā sirds tomēr nāvīgi skārusi manu gaŗu. 
Mo
raliskās 
„paģiras"" man ir ļoti lielas. Tā tad man tituls „izbijušais atlēts"" ak es nelga! Jājautā vai mans līdzšinējas mūžs bijis laimīgs, par to es pats šaubos. Līdz šim vismaz varēju lepoties ar savu veselību, nu tā man zudusi. Bet nav ko gausties tāds reiz ir likten
ī
s! 
Svētdien 9. februārī.
Biju slēpot. Šoreizīt traki labi slīdēja, tāpēc gāja visādi. Citi brauca stāvus, citi sēdus. Bijam ar Voldi, Berķis un Modris. Tad vēl Modra saimnieka dēls, Taņa un Modra Juŗītis, maza auguma meitēns. Tā izliekas traki jautru rakstūru, abiem labi sapasot. Pusdienās biju pie krustmātes. Pakavējamies vecās atmiņās. Runājām par māmiņu, atkal viss bijušais vandās augšā. Ja mana sirds ir slima, vai tad es daudz nevaru „pateikties"" pagājušam februārim. Diezgan taču tapa izciests. Vakaŗā biju pie meitēna. Bija atkal tik labi. Stāstīju Laimai par savu bērnību. Visu neatceros bet ko zinu, stāstu. Lai Laimuks zin kāds esmu bijis agrāk. Tagad esmu mājās un atkal jūtos ļoti noguris, tā tad jāliekās slīpi.
Pirmdien 10. februārī.
Kūst! Ja cilvēks nav apdrošinājis savu dzīvību tad tagad labāk pa ieti neiet. No jumta ātri var dabūt belzienus. Šovakar viesojos pie m. Vanags, viņai vārda diena. Dodu cieņu miesai un kārtīgi samielojos. Pēc tam ar Taņu bijām apsveikt Anderons kundzi. Puiši protams bija priekšā un veldzējās pie stipriem avotiem."
1368934,"Piektdien 14 febr.
Baudam savas uzvaras augļus. Esam visa klase šovakaŗ operā uz Karmenu. Biļetes pirkām par sociālistiskā sacensībā iegūto naudu. Izrāde stipri pabāla. Karmenu tēloja V. Krampe, viņa nespēj aizraut. Toties patika man Edvīns Krūmiņš kā toreādors.
Šovakar saņēmu no Spoles vēstulīti ar fotogrāfiju. Spole raksta: „es Tev nosūtu sevi"" Es zinu ka Spole mani mīl. Bet ko es tur varu līdzēt? Man viņas žēl, viņa taču varētu atrast zēnu kas to spētu mīlēt. Bet vai tad dzīvē bieži negadās ka tas ko gribi iegūt, tev pazūd? Spolei es varu sniegt tikai biedrisku draudzību, vai tas nav maz? Kādreiz kad biju mazāks es par Spoli mazliet pajūsmoju, bet tas jau ir tik sen. Bet vai tad agrāk es nejūsmoju daudz, jutos kā taurenis kas lido no zieda uz ziedu un meklēju to jaukāko. Man nelaimējās, vienmēr ziedos vīlos. Meklēju ilgi un beidzot atradu. Tagad sev jautājot vai esmu apmierināts varu teikt – jā. Tāpēc arī tagad esmu norimis. Tomēr vienu otru reizi viena otra meitene mani mēģina vilināt. Esmu novērojis to, ka agrāk kad vairāk meklējos man ne katru reizi veicās tīri labi. Turpretīm tagad viss nāktu daudz vieglāk bet nu negribu. Tagad dejas kursos divas meitenes manis dēļ tīri vai naidojās. Meitenīši neapšaubāmi ļoti glīti bet Imants vairs nav „vecais"". Bet nu beigšu lielīties un muldēt, jāiet gulēt.
Pirmdien 17. februārī.
Pagājušā gadā šajā laika sākās māmiņas pēdējais sāpju ceļš. Drīz paies gads kopš māmiņa man zudusi.
Vakaŗ biju Taņas vectēva bērēs, pēc tam uz bēŗu mielastu. Bez mums"
1277418,"1.
Trešdien 19. febr.
1941. g. 
   Vieglatlētikas sekcijai Nusbergs noturēja pirmo treniņu. Viņš kādreiz bija ievērojams sprinters. Nu viņš savas zināšanas varēs sniegt arī mums jaunajiem. Man jau viņas gan nederēs, jo es taču nedrīkstēšu startēt. Man ārsts pateica ka sirds izmēri man ir 13,5. Ko šis skaitlis nozīmē, nezinu. M. Vanags man paskaidros.
   Pavasaris tuvojās milzu soļiem, līdz ar to arī pārbaudījumi. Tā tad jāmācās.
Sestdien 22. febr.
   Vakar tā pa īstam nosvinēju Sarkanarmijas dzimšanas dienu. Skolā bija balle. Dejot varēja ļoti ērti. Arī paziņu netrūka. Centos būt cītīgs gulbja skolnieks un biju ar sekmēm. Sevišķi man padodas tango. Mēs visi kursanti turējāmies kopā. Arī Spole ar Maigu bija ieradušās, Spole tīri pikta ka es neaizsūtīju viņai ielūgumu. Bet ko šī piktojās, ballē taču viņa tika. Dejoju ar viņu tikai"
1277424,"12.
Sestdien 22. martā.
Man brīvdienas neiesākās labi. Jūtos slims. No rīta pieceļoties jūtos labi, bet ceļā uz skolu knapi varēju izturēt. Šausmīgi sāpēja galva, bija tāda sajūta itkā manās smadzenēs kāds lēkātu. Skolā neko citu nedarīju, kā kāvu ""āžus"". Atbraucis mājās likos slīpi. Tagad jūtos labāk un aiziešu pie Žorža - būs mazs večerings.
Laimuks vēl nav īsti vesels un mūsu brauciens ""nezināmā virzienā"" atlikts. Es saku atkal ""skāde""! Arī Ņincei šīs pasaules nasta šķiet par smagu un tā arī guļot ar 38°t.
Es brīvdienās nedrīkstu slimot jo man jānobeidz divi projekti - citādi ""vakars""!
Svētdien 23. martā.
Lasu Perlas Bak ""Lepnā sirds"". Nebiju ar šīs sievietes darbiem vēl iepazinies, bet tagad tos lasīšu. Man 
13.
patīk viņas darbs. Viņas tēlotā sieviete. Saruna ir tik daudzveidīga. Viņai ir dotas tēlnieces dāvanas, bet ar to vien viņai vēl nepietiek. Viņa ir arī ģimenes māte, bet viņa ir arī sieviete, šī vārda īstajā nozīmē. Perla Bak tēlo sievietes neizprotamo burvību, to daudzveidību kuŗu sieviete mums sniedz. Sieviete - šis vārds ir dzīvības vārds. Šo vārdu nes mana māmiņa un arī mana meitene, vai arī tās nav atšķirīgas? Viena deva man dzīvību - deva man iespēju eksistēt. Otra dod man laimi - dod man tagad dzīvību. Laimuks man ir nepieciešams, viņa ir kļuvusi daļa no manis. Laimuks saista mani nevien garīgi bet arī miesīgi. Laimuku apskaujot es jūtu savās rokās katru viņas locekli, katru kustību. Sajūtot meitēna stingrās meitenīgās krūtis es reibstu no viņu fiziskā tuvuma. Katrs meitēna pieskāriens mani elektrizē - sagādā man pat fiziskas sāpēs. Ak - es Laimuku mīlu, mīlu ar visu savu sirds kvēli un nu kvēles man ir!"
1368931,"Trešdien 5 februārī.
Šis taču ir mans skumjākais mēnesis. Nāk prātā viss pagājušo gadu pārciestais. Viss tas tagad atkal skaidri nāk prātā. Uznāk brīži kad jūtos ārkārtīgi vientuļi. Nebiju ilgi bijis pie māmiņas kapa, šodien aizgāju. Kapiņš ir zem dziļa sniega bridu pa to līdz ceļiem. Bij man tik skumji, brīžam man uzmācās itkā kā izmisums, jāvaldās tad lai nekliegtu, mirušos taču ar to neuzcelšu. Visas savas šīs sāpes uzticu Laimai, arī šovakar glaužu savu galvu pie viņas un sūdzu savas skumjas. Tas mani atvieglina, Laima ir tā kam es tagad māmiņas vietā uzticos. Caru ka Laimuks manu uzticību nepievils. Cik brīnišķīgs radījums tomēr ir saprotoša meitene. Ir tik labi pieglausties, saņemt mīļās meitenes liegus glāstus. Satrauktās domas tad norimst un sirdī ieplūst patīkams siltums, ir tāda klusa laimes sajūta, topu itkā domās labāks un labsirdīgāks. Negribu tad nevienu sāpināt. Kļūstu tad arī ļoti jūtīgs, katrs zobgalīgāks vārds tad mani mazliet aizskar. Zinu, tas nāk tikai tā ārīgi, bez dziļāka nolūka. Tomēr šī rupjākā nots tad mani izkustina no tā dziļā mier
ā
, tad rodās arī mazs saīgums. 
Piektdien 7 februārī.
Šodien gan dabūju zināt „kārtīgu"" vēsti. Biju no rīta pie ārsta izmeklēšanā sakarā ar krosu. Tai spēlītej mani atzina par nederīgu. Nevien šai bet es nekad nevarēšu skriet vidējās distances, nekad no manis neiznāks basketbolists. Mana sirds esot stingri slima. Tā tad esmu kroplis, sports man kā tāds zudis. Tagad varu būt tikai skatītājs. Ko tas viss nozīmē nemaz nevaru vēl aptvert. Sabrucis atkal kāds no maniem sapņiem, 
s
ekoja atmošanās. Visus gadus sports man bija sirds lieta, tagad kā vārgulis tam vairs nederu. Kam lai par to pateicos, iedz
ī
mtībai, varbūt nepareiziem treniņiem. Liekas otra varbūtība ticamāka. Agrāk man taču bija pilnīgi"
1368930,"kļūtu lidotājs viņam jābūt komjaunatnē ļoti aktīvam. Viņš ir bijis aizsargs un nu vecā „kļūda"" jāizlabo. Juris tūliņ piesējās ka es runājot aiz skaudības. Cik Juŗis taču naivs, es un Indulis viņu sapulcē uzstādijām par kandidātu šim postenim kāds iemesls tagad skaust. Tomēr viņš taču var būt komjaunietis arī bez krasās parliecības. Juŗa arguments ka, ja ko daŗa vajagot darīt līdz galam, šoreiz būtu jāsaprot ne komjaunatnes labā. Vai Juris tiešām būtu tikai tukš karjerists tam negribu īsti ticēt. Juris Kiršteins taču visumā ir lāga zēns. No dabas ļoti kautrīgs, kustībās stūrains un neveikls, tomēr ļoti labsirdīgs. Visumā viņš ir ļoti savāds. Technikumā viņš vispār sēž aiz pārskatīšanās jo visas viņa domas veltītas aviācijai. Viņš beidzis motorlidotāja skolu un ir jau arī lidojis. Tagad viņš jūtas kā zivs bez ūdens. Mūsu kārtejās mācības viņš gandrīz neievēro un tiešām ir brīnums ka viņš ticis līdz pēdējai klasei. No dabas apveltīts ar lielām zīmēšanas dāvanām. Arī mūzika viņam nav sveša. Viņš aktīvi piedalās visos klases pasākumos un stāv un krīt par klasi, tā tad kartīgs V c. c. klases skolnieks. Vienā otrā ziņā Juris tomēr ir stipri robusts. Viņš saietas ar kādu vecāku sievieti un šo sakaŗu mums neslēpj. Tā tad šajā laukā Juris dziļākas jūtas nepazīst, jo šī sieviete (redzēju viņu viesībās pie Juŗi, viņa tur dzīvo) Juŗi saista tikai miesīgi. Arī strīdos Juŗis valodā stipri iekaist un kļūst mazliet „
pārmērīgi"" rupjš. Savā būtībā Juŗis tomēr ir labsirdīgs un dziļi domajoš biedrs, vienmēr kolēģiāls un izpalīdzīgs."
1277314,"3. VI. 35. gadā. Šorīt jau labi agri pie manis atnāk Zāmelis. Viņš ienāk pie manis un es lasu priekšā ""Varoņu grāmatu"". Ap desmitiem ar ratu atbrauc Modris. Papus man atļāva izbraukt ar Modri. Mēs abi aizbraucam pie Laimoni. Tur drusku padzīvojāmies un braucam mājās. Modris aizbrauc mājās un es nāku lasīt gŗāmatu. Atskrien atkal Zāmels un sauc man līdzi makšķerēt. Man nepatīk un es neju. Vakarā pie mammas atnāk draudzene un viņas iet staigāt. pie manis atnāk Boris un mēs norunājam rīt iet uz kino. Tiks izrādīts ""Diks un Dovs notiesāti precēties"" un Lielā parāde. 
7. VI. 35. gadā. Neesmu pāris dienas rakstījis. Visas dienas rīt diezgan vienmuļīgi. Vakar biju futbola sacīkstes. ""U s"" spēlēja ar vienu no labākām igauņu vienībām. Rezultāt 2 - 2. Šodien vedu krusttēvam malku. Vienpadsmitos atnāca papus no darba. Izprasīju atļauju iet peldēties. Ūdens bija diezgan augsts. Vēlāk skrējām pa plostiem. Kad atnācu mājās pulkstens bija jau četri. Mamma bija jau mājās no darba. Ienesu malku un gāju pie krusttēva. Aizvedam ar Bori vienu riņķi malkas. Drīz nācu mājās apliet puķes. Ērikam papus atrada zālē mazu zvirbuli. Uznesu viņu kokā un uzliku uz dēlīti. Vecie sauca un lidoja viņam apkārt. Tomēr mazajam bija bailes lidot uz ligzdu. Beigās tomēr esot aizlaidies. Pie vakara aizgāju Borim līdzi uz kapiem. Iestādījām puķes un aplējām kopu. Mājās nākot redzējām ka uz kalniem Nika blandījās ar vienu jūrnieku. Norunāju ar Bori Vasaras svētkos braukt uz Ķekavu. Vakar Rīgā atbrauca māsīca. Pa vasaras vidu braukšu pie viņas ciemā.
9. VI. 35. g. Šodien ir vasaras svētki. Laiks ir diezgan labs, tikai drusku vējš. Pulkstens desmitos pie manis atnāk Boris. Māmiņa man sataisa maizītes un saliek somā. Paēdu un ejam ar kājām uz Katlkalnu. Pie Lucav salas noejam zemē no ceļa un ejam gar Daugavas krastu. Ceļā priekšā gaidījās upīte. Par laimi tur bija plosti un tā tikām pāri. Netālu no Olekti uzejam uz ceļa. Tuvumā gadījās kalns. Uzkāpām tanī lai redzētu cik tālu vēl līdz Olektei. Drīz nonōcām pie celtuves. Samaksājām katrs trīs santīmus un mums pārcēla pa Olekti. Pašlaik Katlkalna kapos vienu glabāja. Iegājām apskatīties. Tad Daugavas krastā uzmeklējām saulainu vietu un atpūtāmies. Gribējām iet peldēties, bet bija stiprs"
1368782,"Dienas gŗamata.
Šeit rakstu savus piedzīvojumus un domas īsos vērienos. Pieminēšu tikai galvenos notikumus lai vēlāk varētu viņos pakavēties.
21XI1934. Pa nakti mamma nebīja mājās un es adraugu Bori g likamies gulēt. Šodien skolā rēķināšanā ir klases darbs. Tas izdodas labi. Citur mani neizsauca. Meitenēm šodien ir mājturības stunda. Tapēc sanesam viņām malku. Par to dabūjām ābo
ļ
us. Nākot mājas sastrīdos ar Visvaldi. Satiku Hari un viņi teica lai šovakar eju pie viņa uz dzimumdienu. Apsolos. Atnācis mājās izmācos un rakstu radiem vēstuli. Vakarā aizeju pie Hari
a
 Tur jauki izdzīvojamies.
22XI1934. Šorīt skola ierodos āgri. Vēl māz atnākūši. Šodien izdod klases darbu un gŗamatikas burtnīcu. Par klases darbu dabūju 4– bet par gramātiku 4+. Pēc skolas beigšanas aizeju pie skolas biedri Vinteri. Tur spēlējām fudbollu. Piecos nāku mājās. Aizeju uz bibliotiku un izmainu gŗāmatas. Atnācis mājās izmācos un uzrakstu domrakstu. Pēc tam lasu gŗāmātu. 
23XI.1934. Šodien ļoti nejauks laiks. Pūš ass ziemelis. Nēsmu iemācījies atstāstīt, bet par laimi neizsauca. Esmu šodien kārtībniek
s
. Krišs vairs man blakus nesēž. Mūs pārsēdināja. Pēc zvana klasē bīja liels troksnis. Par to visa klase palika pēc stundām. Visvaldis citiem"
1368786,"9XII. Šorīt ēdot brokastis, pie manis ienāca Zāmelis. Papus bīja atnācis no darba un stāstīja ka viens zēns esot slīcis Daugavā. Laivinieki esot viņu izglābūši. Mammai šodien bīja jāiet bērēs. Papus teica ka viņš neiešot, jo esot noguris. Abi ar Zāmeli aizgājām pie dārznieka pēc kroni. Drīz mamma aizgāja. Izmācījos un dabūjis no papu atļuju [atļauju] ejam ar Zāmeli uz ezuru slidināties. Satieku tur citus klases biedrus. Tumsā nākam mājās. Mamma jau no bērēm atnākūsi. Aizeju pie Leopolda. Tur Lauma mani nepatiesi sarāja, ka es laikam uzmudinot Leopoldu kaitināt Bori. Nolēmu tur vairs neiet.
11XII. Šodien mums skolā gāja labi nebija daudz jāmācās. Skuķiem bija mēģinājumu. Mājās atnācis skraidu pa lauku. Apmētājam A
ģ
eli ar akmeņiem jo viņš aiztika Zamku. Vakarā mācījos un lasīju grāmatu.
12XII. Šorīt esmu jau piecos augšā. Braucām ar papu pēc naudas. Uz šķirotavvu aizbraucam ar lokmotīvi. Mājās braucām ar vagonīti. Atnācis mājās pārģērnos un eju uz skolu. Pašlaik ir otrā stunda. Starbrīdī nopērku biļetes priekš eglīti. Kad atnācu mājās un rakstu domrakstu. Pie vakaŗa atnāca Boris un Zāmels. Drīz viņi aisgāja. Izmācos pārējos darbus. 
13XII. Šodien ir māz stundas. Ejam skatīt kā meitenes vingro. Biruta labi vingro. Rudzīts beidzot aizdzina mūs mājā. Bīja uzsnidzis drusku snēks. Kad atnācu mājā atsaucu Zāmeli. Drīz atnāca arī Boris. Gājām arā. Drīz atnāca mamma un es gāju iekšā mācīties. 
15XII Mums šodien tikai trīs stundas. Pēc stundām pāris zēnu izpušķojam skolas eglīti. Mums šovakar ir eglītes vakars. Kad atnācu mājā satiku Zāmueli. Arī viņš šovakar nāks. Piecos sāku ģērbties. A Pēc laiciņa atnāca Haris ar Zāmueli. 
Ģ
ājām visi reizē. Māmiņa ar māsīcu nāca vēlāk, papus palika māja. Kad bīja pirmai zvans dedzināju ar Betiheri eglīti. Tam sekoja priekšnesumi
:
 Uzstājās arī mūsu skuķi. Biruta man patika viss labāk. Viņa ir īsta skaistule. Pēc priekšnesumiem gājām ēst. Drīz uznācu zāle pie mamas. Izvilku arī lozes. Krita man vairāki rokdarbi. Gāju atkal lejā. Izsaucu arī Birutu uz rotaļu. Ap viņas visvairāk līda Vītoliņš. Lai viņš pievaldās. Drīz gāju mājās.
16XII. Šodien daudz darba. No rīta aizgāju uz skolu izgreznot eglīti. Bīja jāierodas vairākiem zēniem. Atnāca tikai Gaļu. Drīz nācām mājās. Vakaŗā saģērbos un eju uz eglīti. Gāja ļoti jauki. Gribēju ņemt arī Birutu bet viņa ļoti ātri aizgāja mājās. Es paliku līdz beigām."
1277318,"landes pīt. Paēdām visi vakariņas un ejam uz kūcaugšu sienā gulēt. Es guļu ar mammu beidzamo reizi pirms šķiršanās. Mēs vēl ilgi nevaram aizmigt ja visi vēl amzierējas un stāsta šīsdienas piedzīvojumus. 
7. VII. Martas iesvētīšanas diena pienākusi. No rīta pieceļamies jau labi agri kaut vēl gribējām gulēt. Bet Rūdis viesus uzforņīja augšā. Paēdām visi brokastis un sākām gatavoties uz baznīcas braukšanu. Pirms braukšanas visi salasījās zālē un nodziedāja dažas Dieva dziesmas un tad braucam uz baznīcu. Pa priekšu aizbrauca Marta ar tuvākiem radiem. Otrā mašīnā izbrauca citi. Mēs pārējie sākām iet ar kājām uz Salacas pusi. Drīz piebrauca mašīna un mēs iekāpām. Kad piebraucam pie baznīcas tad jau bija daudz ļaužu. Mēs palikām ārā lai redzētu ievētāmo bērnu gājienu. Bija daudz jaunavu bet vairāk jaunekļu. Pēc dievkalpojuma citi brauca mājās. Marta ar papu gāju fotogrāfēties. Kad atbraucām mājās visas dāvanas bija uzliktas uz galda. Novēlējām visi laimes un sēdāmies pie galda. Bija daudz viesu. Bērziņa tante ar onkoli mani uzaicināja paciemoties arī pie tiem. Pašā vakarā šosejas Rūdis, Matinofi un Marta ar Rūdi gājām vēžot. Matinofi šonakt brauca uz māju, un gribēja noķert kādu vēzi. Bija jau laba krēsla, tomēr 22 vēžus vismaz noķērām. Nācām visi priecīgi uz māju. Pulkstens četros rītā citi rīdzinieki taisījās uz mājā braukšanu. Māmiņa arī aizbrauca. Žēl gan bija bet drīz jau redzēsamies. Kad mamma aizbrauca es jūtos tik vientuļš un atstāts, bet gan jau apradīs. drīz visi iet gulēt.
Ceturdien 11. VII. Pirmā ganu diena.
Šorīt mani uzcēla pus sešos. Mudīgi saģērbos, pasaucu Janku un abi ar govīm ejam uz ganībām. Govis garšīgi ēd rasaino zāli. Es tikmēr lasu pa celmiem mellenes un zemenes. Vakar aizbrauca citi rīdzinieki. Palika tikai es, Marta un Trapāņi. Viņiem ir atvaļinājums. Man šogad te tik labi nepatīk kā citu gadu. Nekas gan nav grozījies, bet man tomēr tā izliekas. Vispār pie Spuldziniekiem man tagad patīk labāk. Tur gan nav jūra, bet bez tās jau arī var iztikt. Pulkstens vienpadsmitos dzenu govis mājā. Paēdu pusdienas un eju abi ar Gaidu uz Kārmuiž urgu lasīt"
1368788,"Te aŗā sāka spēlēt un zvanīt. Ienāca čigāni. Tie bīja 
K
aļvu ļaudis. Pēc vakariņām viņi gāja tālāk, 
Z
aprauskieši un Marta ari aizgājā līdz. Mes gājām gulēt.
26XII No rīta aiznesām pienu. Mājās atnākūši dzīvojam pa istabu. Es un Edmunds mācījamies. Haralds un Zigs ganīja mušas. Vakaŗa Marta ar Šarloti aizgāja uz balli. Mēs bērni uztaisījam gulta būdu un stāstījām pasakas.
27XII. Šodien Marta brauks uz Rīgu. Es braukšu piektajā. Sataisījām pakas, jo jāsūta bīja ari ciemkukulis. Pulkst
e
ns divp
atd
mitos Šarlote aizveda Martu uz staccīju. Mēs ar Haraldu aizgājām pie Rempu eglitēm un saplūcam čiekurus. Vakaŗa iztaisijāma atkal būdu. Drīz Šarlote atbrauca mājās.
28XII Nu svētki ir beigušies. Šodien snieg sniegs. No rīta nesot pienu pabraucos ar slidām pa ezeru. Pēc pusdienas laižamies no kalna ar ragaviņām. 
31XII Nu 1934 gadam šodien beigas. Laiks stipri augsts [auksts?]. No rīta esot pienu stipri nosalam. Mājā no šķūni vedam salmus uz kūcaukšu. Novedam četrus vēzumus. No Lēķpurva atvedam vienu vēzumu siena. Tikmēr pienāca tumsa. Istabā uz galda bīja jau svaigi plāceņi, tika no krāsni izvilkti. Arī piparkūkas bīja. Drīz gājām 1934 gadā beidzamo reizi gulēt. 
1.I. Šodien ir jaunajs gads. No rīta sacentamies visādos darbos. Katrs gribēja ko pirmais izdarīt jaunā gadā. Aiznesam ar Haraldu pienu uz nabagmāju. Laiks ir silts. Mājās onkolis cepa piparkūkas. Novēlēju tam priecīgu jaungadu. Viņš mani pacienāja ar piparkūkām un vīnu. Pēc baznīcas laika gājam bŗaukt ar ragaviņām. Vienā vietā atrodās stāvs kritums. Tur braukdams sadauzīju ļoti stipri sēdamvietu saucamo D. Nācām visi uz māju. Vakaŗa ienāca onkolis aŗ patafonu. Aizdedzinājām eglīti. Pēc eglītes šļūcām gulēt. 
2.I.1935. gadā. Šorīt uzsnidzis dziļš sniegs. Kamēr 
iemērāja 
pienu gāju paskraidīties. Pie Zaprauskiem atnācis linu kultītājs, tas kulsta linus. Vedām šorīt pienu ar mazām ragaviņām. Līdz Odzienai mūs aizveda Roberts. Braucām ar jauno zirgu Sirmi. Tās iet kā nelabais, knapi var valdīt. Tāds zirgs ir ko vērts. Kad atbraucam mājās saspolējām dzīju, jo Šarlote adīs rīdziniekiem zeķes. Aizgājām uz kalnu ar Edmundu pavizinātas. Gribu vēl uzrakstīt ka Edmunda brūte ir saimnieku meita Valda Gulbis."
1368790,"[krustvārdu mīkla]
1) Kalns Eiropā – Gaiziņa
2) Abģērbu nama vārds. – šuma
e
hers
3. Ticība – fetišims 
4. Mājas dzīvnieks – ēzelis
5. Zivs – kuncis
6. Eksport prece no Āfrikas – kaučuks
7. Itabas [istabas] mēbele 
t
 – gulta
8. Dzīvnieks Āfrikā – širafē [žirafe]
9. Latv bruņotā autambiļa nosaukums – zemgaliets
10. Muzīkas Instr
 
  – leierkaste
11) Darba rīks – iskapts"
1277311,"17. V. 1935. g. Šodien reiz par ilgu laiku, nolijis lietus. Vakar tā gāja smiltis pa gaisu, ka nevarēja ne acis ataisīt. Šodien skolotāja izdod teātra biļetes priekš bērnu svētkiem. Rītā mums liela staigāšana. Pēc stundām spēlējām futbolu. Mājās es ar Zāmeli trenējāmies skriešanā, 60 metrus es skrienu desmit sekundēs. Pie vakara iestādu mammas atnestos flokšus. Sastrīdos ar Ēriku un eju iekšā. Vakarā mācos skolas darbus. 
18. V. 1935. g. Šodien un rīt mums ir ""Bērnu svētki"". Šorīt ierodos skolā bez gŗāmatām. Ejam visi uz baznīcu pielūgt Dievu. No baznīcas ar skolotāju braucam uz Nacionālo teātri. Tur ar runu uzstājas Valsts prezidents Kviesis. Ir ieradušos daudz augstu viesu arī arķibīzkaps Grīnbergs. Daži aktieri stāstīja pasakas. Pēc akta braucam mājās. Sāk līt lietus. Es ar Visvaldi braucam ar gugīti uz Āgenskalnu. No turienes braucu mājās. Vakarā ar Zāmeli eju uz pirti.
19. V. 35. gadā. No rīta laiks ir apmācies un līst lietus. Es jau nodomāju ka izputēs bērnu svētki. Beidzot laiks noskaidrojās. 12 1/2 eju uz skolu."
1277316,"30. VI. 35. gadā. Šodien ir Svētdiena. No rīta ar Heili izkrāsojām dambretu. Vienos es ar papu un mammu gājām uz Lucavsalu. Zāmels nāca līdz. Ūdens ir silts un es labi izpeldos. Drīz satiekam pazīstamus un spēlējam ""Lotto"". Pie vakara nācām mājās. Paēdu vakariņas un drusku parakstu.
I. VII. Šodien man vārdiena. Emtante man iedeva zemenes un izmaksāja saldējumu. Tad es gāju makim līdz pie viņa fidas. Es ar Ageli iegājām iekšā un prasījām vaj te kāds dzīvoklis ir izdodams. Saimniece nebija mājās. Nācām visi atpakaļ. Mājās satiku Heili. Spēlējam abi dambretu. Divos uzģērbu citas drēbes un gājām uz bērnu dārzu. Sešos nācām mājās. Pa vakaŗu spēlējām dambretu.
2. VII. Šorīt jau itin agri atkal Hailis. Ejam pasaukt Bori un Vameli. Mums četru zēnu starpā norit dambreta turnīra sacensības. Pirmā riņķa pirmā spēlē uz Boris, Zāmeli, Otrā Zāmelis rezultātu izlīdzina. Rīt viņi pirmo riņķi nobeigs. Es Zāmeli pirmā spēlē uzvaru. Arī Heilis uzvar. Divos ejam atkal uz rotaļu laukumu. Tur jau atnākuši daudz bērnu. Heilis man trenē kastu turēšanā. Pēc tam spēlējam voleju. Divi zēni lielās ka viņi mūs uzvarēs ar visiem skuķiem. Bet lielība naudu nemaksā. Mēs viņus uzvaram ar 15 - 05 - 2. Pie kam es uzstādu jaunu rekordu servēšanā. Es pirmā setā bez apstājas izservēju visas 15 serves un viņi nedabūja tikt pie solīšanas. Vakarā no Rīgas ieradās daži kungi. Viņi pastāstīja ka 28 būšot atkal bērnu svētki. Tāpēc jau vakar mācīja rotaļas un vingrinājumus. Man nav jāmācās jo es sestā braucu uz laukiem. Mājā nākot abi ar Heili ejam vēl izpeldēties. Vakarā vēl apēdu mārciņu zemenes.
3. VII. Šodien no rīta ejam visi peldēties. Pie Lucavsalas tilta, Žanis ar Robi no paša tilta gala leca ūdenī. Pēc tam ejam visi uz peldētavu. Maksis ar Leju met akmeni zem ūdens un tad lien meklēt. Mēs pārējie spēlējam sunīšus. Heilis ūdenī izracis lielu bedri. Es skrienot iegāzos iekšā. Mājā nākot vēl izpeldējāmies uz plostiem. Leopolds palika uz manīm dusmīgs. Viņš mudina Leju lai tas iegāž Bori ūdenī. Bet Leja iegāza viņu pašu. Es par to smējos un Leopolds palika ellīgs. Es ar Heili nācām mājās bet viņi vēl palika. Aizeju pie Vēras un uzprasu vienu gŗāmatu. Mājās to izlasu. Šodien no jūrmalas atbraucis ir Ēriks. Ejam apskatīt dobes. Drīz atnāk Zāmelis ar Heili un spēlē dambretu."
1277310,"Imants Freimanis.
Dienas grāmata.
1935. g. 17. maijs - 35. g. 1. aug."
1277315,"vējš. Ieturējām pusdienas un pāris stundas pasauļojāmies. Tad nolēmām iet uz Ķekavu. Gājām caur Rudzu muižu uz ceļu. Bet pie vakara vējš palika stiprāks un tamdēļ tālāk negājām. Atpūtāmies pie kilometra staba kuŗš rādīja 11 kl no Rīgas. Kādos pus astoņos bijām mājās. Vakarā tīksmi atlaidos gultā un atpūtināju piekusušās kājas. Prāts bija jautrs jo šodien biju staigājis pa Latvju zemes druvām. Mūsu dzimtene ir tiešām skaista. Lai gan redzējām purvus gar ceļa malām, tad tomēr tas izvērš drūmu, īpatnēju skaistumu. Tādas vietas nav kur nebūtu sava īpatnība savs skaistums.
10. VI. 35. g. No rīta uzceļos diezgan vēlu. Laiks ir silts un saulains. Strazdi čivina ka trīs viss gaiss. Izeju ārā un aplēju dobes. pa dienu gājām peldēties. Ūdens paliek arvien siltāks. Drīz nākam mājās un ejam ar Bori uz kino. Izrād ""Meksika Liesmās"" un ""Dzīves poēma"". ""Meksika liesmās"" atzīta par labāko filmu 1934. gadā. Pie kinčuka satiekam Valdi. Ejam visi trīs iekšā. Filma ir lustīga. Mājās nākot norunājām rīt iet džumpot.
11. VI. 35. gadā. Šorīt jau labi āgri uzcēlos un izravēju dobes. Tad paēdu brokastis un aizgāju pie Borka. Drīz nācām uz šoseju. Boris iegāja pasaukt Valdi. Tikmēr es iegāju iekšā paņēmu dvieli un maizi. Tad visi gājām uz Lucaveni. Valda brālis Fricis nāca mums līdz. Ūdens bija silts. Pēc peldēšanās sauļojāmies. Mājās ejot atradām plostu. Kāpām virsū un braucām. Es nometu drēbes un izpeldējos. Tad nācām mājās. Aplēju dobes un paēdu. Tad visi gājām uz Māreni. Ūdens bija 17 grādi. Vakarā es, Valdis, Zāmels un Fricis gājām uz kalniem trenēties skriešanā un citos sporta veidos. Drīz nācām uz māju. Un svētki atkal cauri.
17. VI. No rīta piecēlos agrāki un izravēju zirņu dobi. Drīz atnāca Heilis un Zāmelis. Pa ceļam pasaucam Valdi un Bori, un visi gājām uz Māreni peldēties. No rīta nopirku ""Sporta pasaule"". To sauļodamies izlasu. Meisterības izcīņā priekšgalā atrodas RTK, II vietā ŪS un III Olimpīja. Trešdien spēlēs ASK, un Unions. Pusdienā pārnācu mājās paēdu un pasaucis Heili un Zāmeli un gājām uz bērnu dārzu. Mēs visi tagad ejam uz bērnu dārzu. Es vakar tikai pierakstījos. Tur jauki izdzīvojāmies. Sešos nācu mājās paēdu vakariņas, aplēju dobes. Tad lasīju gŗāmatas."
1277313,"eglājā. Vēlāk ejam ēst desas un spēlējām voleju. Vakarā visi jautri braucam mājās. 
29. V. 35. gadā. Šodien izdod liecības. Skolā visi satraukti. Es esmu drošs jo pāri tieku bez pārbaudījuma uz VI. klasi. Man pa visu skolas laiku nav bijis nekāds vasaras darbs. Pirms stundu sākšanas spēlējām voleju. Pēc skolas priekšnieka runas ejam klasē. Skolotāja pasaka kam vasaras darbi un kam jāpaliek uz otru gadu. No mūsu klases paliek trīs meitenes un trīs zēni. Kādiem desmit bērniem ir vasaras darbi. Tad izdod visiem liecības. Man liecība ir laba. Esmu ļoti priecīgs. Sētā vēl uzspēlēju ar zēniem voleju. Tad šķiros no draugiem un eju mājup. Mājā parādu liecību vecākiem. Tie ar to ir apmierināti. Arī onkols un tante mani uzslavē.
31. V. 35. g. Šodien slikts laiks. Pūš ass ziemelis un drusku smidzina lietus. Aizeju pie onkoli un uztaisu sev raketi ka spēlēt tenisu. Tad es onkolim palīdzu darbos. Aizvedu vienu riņķi malkas. Pa ceļam pasaucu draugu Bori. Kāds zēns mums pasaka ka netāļ izcēlies ugunsgrēks. Aizejam apskatīt. Sabraukūšas ugundzēsēju kolōnas. Izdega kūts un divi dzīvokļi. Kūtī sadeguši 4 teļi. Žēl lopiņi. Tad nāku mājās. Sētā paspēlējos drusku ar balli un tad nāku iekšā. Vakarā ar Bori ejam uz kino Viktoriju. Filmas ir diezgan smukas.
1. VI. 1935. gadā. Šorīt man jāvāra ēdiens, jo papus nāks no darba. Vēlāk sakārtoju savu galdiņu. Tad eju ārā trenētas spēlēt tenisu. Vakarā mums ir meistarības izcīņa. Tur piedalīsies es, Boris, Leopolds un Indriķis. Zāmels ir slims un tas nepiedalīsies. Nāku iekšā un pamācos gŗamatiku. Būs vieglāk pie eksāmeniem. Pie vakara atnāk spēlētāji un mēs sākam spēlēt. Pirmais eju es ar Bori. Es uzvaru ar 15 - 3, 15 - 5. Otrā loze krīt man ar Leopoldu. Man laimējās un es uzvaru ar 15 - 2, 15 - 5. Trešā iešu es ar Indriķi, tas man bīstams prātinieks. Viņam stipras serves. Šovakar spēli beidzam un es eju iekšā. 
2. VI. 35. g. Pamostos diezgan vēlu. No rīta izeju ārā un trenējos tenisa spēlē. Satieku Heili un viņš nāk pie manis. Spēlējām tenisu. Man ar viņu bija jāspēlē dēļ pirmās vietas. Es uzvāru ar 15 - 8 - 15 - 9. Tad sāk līt lietus un mēs ejam istabā. Man mamma ir aizgājusi ciemos. Spēlēju ar Heili riču-raču. Vakarā es, Leopolds, Heilis un Boris ejam uz kalniem. Tur trenējamies skriešanā, lekšanā, bumbas grūšana un ballītes sviešanā. Drīz ejam mājās."
1368784,"arī Haris. Sākam kaitināt Visvaldi. Sasdrīdamies un ejam ar Hari uz mājām. Mājās atnācis izmācos un lasu avīzi. Vakarā atnāca Boris un spēlējām cič-raču.
30Xi1934. Šodien briesmīgi nejauks laiks. Putina sniegs ar lietu. Skolā ir izlika atzīmi par Ētiku. Man ir pieci. Dziedāšanas stundā mēs spēlējām 
h/tau
teni. Mājā atnāku reizē ar Leopoldu. Papus šodien ir mājās. Izmācos skolas darbus. Atnāca Boris un mēs norunājām iet uz pirti. Gaidīju kamēr atnāca mamma, viņa nelaida. Boris aizgāja un es beidzu mācīties. Pa vakaŗu lasu gŗāmatu. Mamma man apsolijās jaunedeļ nopirkt sporta apģērbu. Drīz dabūšu liecību redzēs kāda tā būs.
1XII. Šorīt šķurēju sniegu tas nu reiz ir īsti uzsnidzis. Dr
ī
z ar Ēriku ejam uz skolu. Ejot pikojamies. Skolā man šodien gāja labi. Kad nācam mājās sniegs daudz bīja nokusis. Apikojam meitenes un arī savā starpā. Mājās atnācis uztaisu gultas. Drīz atnāk māmiņa no darba. Šodien viņa dabūja algu. Ejam tepat pie Kacina pirkt sporta uzvalku. Tik liela kādu man vajaga nav atvesti. Pastelējām uz rīdienu. Mājās atnācis nokrāmēju galdiņu un postomentu. Izrēķinu uzdevumu. Citu mācīšos rīt, jo rīt ir svētdiena. Vakaŗā eju vannā. Arī paps atnāk no darba. Viņš arī nomazgājās. Vakarā šo to krāmēju. 
2XII Šodien ir svētdiena. No rīta ļoti nemīlīgs laiks, līst lietus. Papus ir darbā un es ar mammu dzīvoju pa iekšu. Rītu ar mammu iešu pirkt sporta uzvalku. Aizeju pie Leopolda. Tur ir arī Boris. Norunājām šovakar iet uz teātri Alton
o
vas ielā. Vēl norunājām pavasarī iet cieļot gar Daugavu uz augšu. Vakarā Es, Zāmels, Leopolds un Boris ejam uz teātri. Tur ir no Bora klases viena meitene Mirdza. Viņa ir skaista. Rakstām viņai vēstules. Man viņa labi patīk. Vairāk skatījos uz viņas nekā uz izrādi. Pēc izrādes ejam mājās. Norunājam ar Bori rītu aiziet pie Mirdzas.
3XII. Šodien manā klasē ierodās jauns skolnieks Modris. Viņš mūsu klasē agrāk jau bīja. Atnācis mājās satieku Zāmeli. Ejam Borim pretīm uz skolu. Gribās redzēt Mirdzu. Atnāk arī Leopolds. Drīz nāk Boris iznāk arī Mirdza. Mēs nejam klāt tapēc ka tur ir citas meitene. Pēc laiciņa ar Bori ejam pie Mirdzas mājās. Viņa nav mājās. Mums uzbāzās liels čalīti. Tam vajadzēja par zobiem. Nākot mājās izkaitinām arī Annu. Pa ceļam vēl satiekam Bora klases skaistuli Ainu. Forš skuķis. Mājās atnācis izmācos un braucam ar māmmiņu pirkt sporta uzvalku un zābakus. Esmu ļoti priecīgs. Drīz braucām mājās. Man tagad nāk prātā ja Biruta tikai drusku būtu laipnāka pret mani tad citi skuķi nozied. Bet viņa tāda klusā bet ļoti skaista. Ar visiem skuķiem man ir dūša dauzīties bet ar Birutu ne,  ļoti savādi."
1368783,"zēniem nezin ko stāsta par mani. Esam naidā. Laukā neju un līmēju markas. Vakaŗā es aizgāju mammai līdz pie draudzenes.
24XI1934. gadā. Šorīt bīja triprs sals. Zeme bīja apklāta ar mazu kārtu sniedziņu. Noslauku ielu un eju uz skolu. Šodien māku visu. Bīja arī Diktāts. Atnācis mājās palīdzu papam no benīņiem noņemt logus. Ziema jau nu reiz būs klāt. Vakarā eju vannā un nomazgājos. Esmu noguris un eju gulēt.
25)XI. Šodien miroņu piemiņas diena. Pieceļos pulkstens deviņos. Pie manis atnāk draugs Zāmuelis. Viņam ir nopirkts zils sporta apģērbs. Man arī māmiņa solījās tādu nopirkt. Izmācos un eju laukā. Drīz skrienu istabā. Atnāk Boris un apmainamies ar markām. Māmiņa aizgāja uz kapiem. Es Boris un Zamuelis ejam ar zobeniem cīkstīties. Es viņus uzvāru [uzvaru]. Kad palika tumš ejam baidīt kaimiņu zēnus. Vakaŗā ar mammu spēlējam cič-raču.
26.XI. Šorīt stiprs sals. Mamma aizgāja uz darbu un papus pēc algas. Šodien skolā ieradās arī Lazdiņš Margrieta. Viņa bija slima un ar anginu. Nevienā stundā manī neizsauca. Rokdarbos es gribēju nobeigt izstaisīt dēlīti. Bet tas neizdevās. 
At_
 Nākot mājās satieku papu. Viņš ir piedzēries. Pierunāju lai viņš abguļās. Drīz viņš aizgāja darbā. Es izmācījos un aizgāju uz bibliotēku. Vakarā es līmēju markas un mamma adīja. Gribēju zīmēt bet nebija gumijas.
27XI1934g. Šorīt esmu viens mājās. Skolā nonāku līdz ar zvanu. Dabas zinības stundā notika mēginājums. Tas bija gŗūts, bet man patika. Etikā arī mani izsauca un dabūju pieci. Mājā atnācis paēdu un uzkāpu uz mājas jumtu. Vasermaņi vilka rādija anteni. Papus sauca lai nāku ēst. Sadraudzējamies atkal ar Ēriku. Šodien arī Šenbergi izvācās no mājas. Pie vakara atnāca Boris un mēs līmējām markas. Drīz mamma atnāca no darba. Pulkstens sešos atnāk Visvaldis. Mēs drusku papļāpājam. Drīž viņš aizgāja. Vakarā izmācos un lasu gŗāmatu. 
28XI.1934. 
Vako)
 Šodien reiz ir silts laiks. Starpbrīžos var iet laukā. Ģeogrāfijas stundā lika numurus, man liecībā būs četri. Mājās atnācis līmēju markas. Eriks bīja nopircis korķus un šāva arī es nopirku un šāvu. Četros atnāca mājās mamma no darba. Es Boris un Zāmuels gājām pastaigāties. Nācu istabā un izzmācījos. Pie vakara pie manis atnāca Visvaldis. Drusku paskraidījies nācu istabā. Pie mammas bīja atnākūsi draudzene. Drīz papus pārnāca no darba. Lasīju gŗāmatu.
29XI.1934. Šodien liek numurus latviešu valodā. Mani izsauca. Dabūju diezgan labu atzīmi, laikam četri. Pēc skolas aizeju pie Visvaldi. Viņam neviens nav mājās. Kāpaļējām par jumtiem. Drīz ierodās"
1368787,"17.XII. Šodien viss pa vecam. No rīta skolā bījām visi saīgūši no vakarejās balles. Norunājām zēni iet uz eglīti arī rītu. Mājās pārnācis dzīvoju pa izstabu. 
18XII. Šodien dauzījāmies pa skolu. Rāvām skuķiem vēstulītes no rokām. Māz bīja jāmācās. Mājās nācu reizē ar Visvaldi. Viņš ienāca pie manis. Drīz atnāca arī Zamka. Viņš arī solijās šovakar nākt. Piecos izgājām no mājām. Pirms izrādes es un velviens zēns bījām par kārtībniekiem. Uz skatuvi Rudzīts sasita prožektora lampu.. Pēc priekšnesumiem gājām rotaļas. Tikai žēl ka nebija Biruta atnākūsi.
20.XII. Šodien mums skolēnus atlaidīs brīvdienās. Katru gadu mūsu klase beidzamā dienā dedzinājam eglīti. Arī gadu šodien eglīti dedzinājām. Uznesām mazu eglīti un to izpušķojām. Bīja arī mantu izloze. Visi bērni šodien bīja jautrāki kā agrāk. Eglītei degot dziedājām un deklamējām. Arī es deklamēju. Pēc eglītes paēdām un gājam rotaļās. Lielākie zēni spēlēja mandolīnes. Drīz posamies uz mājām, novēlējām viens otram priecīgus 
z
iemas svētkus. Skolotāja mums vēl iedeva līdz gŗāmatu. Pie vakaŗa īzgāju laukā. Četros atnāca mamma no darba. Aizgāju uz bibliotiku apmainīt gŗamatas. Vakarā pie manis atnāca Boris. Drīz viņš aizgāja mājā. Mamma atnesa ziemassvētku konfektes tās vedīšu uz laukiem. Es un māsica svēdien brauksim uz laukiem.
23XII Šodien braukšu uz laukiem. No rīta māmiņa saliek jau manas drēbes. Es braukšu ar vakaŗa vilcienu. Pus divos mamma aiziet nomainīt māsicu darbā. Viņa arī brauks uz laukiem. Aizeju pie viņas. Drīz braucām uz stacīju Rūdis mūs pavada. Iekāpjam vilcienā. Drīz sākam braukt. Skatos pa logu ārā sniega nekur nav. Ledus gan ir. Pļaviņas nonācām jau tumsā. Pretīm bīja atbraucis Roberts ar jauno zirgu. Tas ir labs zirgs. Pēc divu stundas brauciena esam mājās. Visi puikas ir augšā. Tikai Helmuts guļ. Paēdām un ejam gulēt. 
24XII Šodien Ziemsvetku sesdiena. Pa istabu Marta ar Šarloti taisa placeņus un pīrāgus. Es eju apskatīt mājas. 
Aizbraucam ar
 pienu uz nabagmāju. Mājās atbraucis pabraucos ar slidām pa mārku. Pie vakaŗa aizgājā
m
 uz mežu pēc eglītes. Izmeklējamies to smukāko. Vakaŗa man no ēšanas palika slikta dūšā. Vēmu visu nakti.
25XII Šodien vakaŗā dedzinās eglīti. Atnāca kaimiņu ļaudis. Mēs bērni deklamējām. Pēc eglītes ēdam vakariņas."
1277317,"Man saimnieku meita iedeva biļeti uz policijas gada svētkiem. Svētki notika Hipodromā. Man vienam nepatika iet tāpēc negāju. Es vakarā atnācu uz uzvaras park. Zamka ar Heili ir jau priekšā. Notiek sacīkstes starp divām labākām ierēdņu komandām. Spēlē Dzelzceļnieki ar VEF. Abām komandām nav bijusi neviena zaudējuma. Mēs aizstāvam Dzelzceļniekus. Pirmā puslaikā 0 - 0. Uzbrucēji un vārtsargi strādā labi. Dzelzceļniekiem ir ļoti labi aizsargi. Ķempan netiek gaŗām neviens uzbrucējs. Otrā puslaikā 4 - 0. Dzelzceļniekiem pa labu. Pēc spēles nācām mājās. 
5. VII. 35. g. Laiks ir apmācies un līst lietus. Jūŗā ir vētra un es bēdājos ka nevarēšu ar kuģi tikt uz Lerstiem. Ja man neiznāks vietas autiņā, tad braukšu ar vilcienu. Eju apskatīt dobes vējš ir sagāzis Laumutes, tāpēc pielieku tām kociņus. Uz ielas satiku Heili viņš nāca pie manis spēlēt dambretu. Drīz atnāk Zāmelis. Viņš ar mani izspēlē trešo riņķi. Saskaitām punktus. Man ir pirmā vieta ar 15 - 3 p. Otrā vietā Heilis ar 9 - 9 p. Trešā Zāmels ar 8 - 10 p. Četros aizeju mammai pretī. Viņa man iedod kurvīti un pate brauc uz pilsētu nopirkt Martai iesvētīšanas dāvanu. Manu māsīcu svētdien iesvētīs un mēs visi rīdzinieki ar autiņu brauksim viesos. Es uzeju pie krusmātes un viņa man pasaka ka es braukšu ar autiņu. Arī mamma brauks. Drīz atnāk lielā Marta. Viņa ir nopirkusi zelta gredzenu ar dzintara aci. Mamma drīz jau ir no pilsētas mājās. Viņa ir nopirkusi sudraba pūdera dozi. Virsū ir iegravēts Martas vārds un iesvētīšanas dienas datums. Vakarā ar Heili uzrauju tenisu.
6. VII. Šodien laiks drusku labāks nekā vakar. Mamma uz darbu ejot man piesaka, lai es notīru putekļus. To arī izdaru. Pēc tam papus izmazgā istabu. Pulkstens vienos mamma atnāca no darba. Palīdzu viņai sapakāt manas drēbes. Aizeju vēl uz vokālu un nopirku iesvētīšanas kartiņu. Pulkstens sešos eju ar mammu pie Siliņiem gaidīt autiņu. Es uz laikiem būšu kādu mēnesi. papus tad man brauks pretī. Drīz auto ir klāt un mēs visi iekāpam. Pa ceļam vēl iekāp Avotiņi un Tropāni. Otru mašīnu vada Gustaps tur sēž Milda, Amno, Emma, abi Rūdi un Arvīds. Brauciens ir ļoti skaists. Pa ceļam sāk līt, bet mums tas neskādē. Naktī tuvojoties ""Lepštiem"" mūs visus pārņem priecīgs uztraukums. Mūs ļoti laipni saņem. Milda un Gaida nav mājās. Tās ir"
1368781,"1934 g 21 nov – 23 dec 1934
Imants. Freimans Vā klasē
Roku darbu burtnīa
21. nov 1934 – 23 dec 34
21 nov. 1934 – 23 dec 34"
1368789,"Nācām mājās jo sāka snigt. Mēs šodien noķērām trīs zīlītes. Tās lēka pa būri. Divas ņemšu līdz uz Rīgu. Zīgmunds šovakaŗ ļoti ellīgs. Sūta visus 
d***
.
5I.1935g. Šodien braucu uz mājām. Jāsāk cilpot skolā. Pulkstens divpacmitos izbraucu. Roberts veda mani uz stacīju. Bīja man žel škirties no puikām. Solījos rakstīt, Mani ietina siltā kažokā lai aukstums netiek klāt. Braucām pa meža ceļu, iznāca tūvāki. Atbraucis stacija parģerbu zābakus un gaidam vilcien. Braucēju nav daudz. Roberts palīd man iekāpt vilcienā. Pa ceļam lasu avīzi. Rīgā nonācis steidzos uz tramvāju. Pie piestātnes satieku Gustapu un vecos Avotiņus. Mājās atnācis sasveicinājos ar papu un mammu Mamma bijūsi man pretī, bet nebijām satikušies. Izdalu ciemkukuļus. Aizgāju pie siliņiem iedot plāceņus. Izstāstu kā man ir gājis. Drīz steidzos mājās. 
6I Šorīt pie mums atnāk Šarlot tante. Iedodu viņaī plāceņus un izstāstu kā klājās uz laukiem. Aizeju pie Bori. Ejam abi. pirkt loto. Mājās atnācis beidzu mācīties. Vakaŗa uzeju ar mammu pie Losbergiem. Spēlājām loto. Drīz nācām zemē. Atnāca papus no darba. Paēdam vakariņas un gājām gulēt."
1368791,"[krustvārdu mīkla]
līmeniski
1. Filaktiers – Vili Fričs
2. Nac teat. aktiers – Lazdiņš
3. bērn. slim. direktors. – Nimans
4 Itālija troņmantieks – Umberto
5. Ar
ō
ds. – zakšana
6. Latviešu tēlnieks. – sal
e
7. [nosvītrots] Kaujas terpa piederums – ķivere
8) Padomju krievija kartupeļu pārzinis. – 
korikons
9) Pagasts Latvijā. – Odzienas
10. Cilvēka sastavdaļa. – ikškis
11) Zivs – silķe
12) [nosvītrots] Putns. – lirastis
13) Sala Vidusjuŗā. –
14. Darba rīks. – Lemesis
15. [nosvītrots] Satiksmes līdzeklis – 
e
iroplāns
16. Mājas nosaukums kuŗ es pavadīju vasaru. – Metreņi
17). Viens no labākiem latvijas ergeļniekiem – Vanadziņš
18) Latviešu rakstnieks. – ie
v
inš
19. [nosvītrots] Meža dziv. latv. – vāvere
20. Sitamais – 
nagaika
21). Rakstnieks kas sarakstījis Spoku salu. – 
Voters
Itālijas troņmantnieks Umberto.
[kuģa zīmējums]"
1277312,"Tur paēdām pusdienas. Tad visi gājienā ejam uz Arkādiju, bērnu svētku vietu. Tur jau saceltas daudz telšu. Arī mūsu skolai ir viens stends. Ieraugu arī kara lidmašīnu, kas še atvesta apskatīšanai. Visas skolas saiet uz estrādi noklausīties svētku aktu. Tad skolēnu koris nodzied pāris dziesmas. Tad visi dodas lejā noskatīties vingrošanā. Vingrošanā vingro 20 pārdaugavas skolas ar 700 bērniem. Arī es vingroju. Skats bija ļoti grandijozs. Pēc vingrošanas seko tautas dejas. Tad visi izklīst lai baudītu svētku priekus. Piedalos dažās sacīkstēs. Citās uzvaru, citās atkal paspēlēju. Beidzot ir vakars un es dodos mājup.
20. V. 35. g. Šorīt grūti uzcelties, jo vēl vakarējais nogurums ir manāms. Skolā ļoti maz bērnu, daudzi ir ganos un saslimuši. Pēc stundām spēlējām futbolu 4 - 2 manai komandai par labu. Mājās es ar Ēriku trenējāmies skriešanā un soļošanā. Tad ātri izmācos un nāku ārā. Ir atnākuši vēl daži bērni, spēlējām kurpniekos. Pašā vakarā ar Bori vēl drusku patrenējāmies skriešanā. Drīz nāku gulēt. 
23. 24. V. Šīs dienas esmu saslimis un guļu gultā. 23. temperatūra nāca uz 40. Man ir liela kaudze atpūtas cita nav ko darīt un tādēļ viņas lasu. Arī māmiņa ir tāda saslimusi. Ceru ka sestdien varēšu iet skolā. 25. V Šorīt pēc slimības eju uz skolu. Visa apkārtne tik jauka koki pilnās lapās un dārzos zied ķirši un plūmes. Skolā ir 8 zēni un kādas 10 meitenes. Ģeogrāfijas stundā daudzi dabū noraudāties, kad tiem pasaka ka jāpaliek sēdēt jeb būs vasaras darbi. Paldies Dievam man tādi nav. Pēc stundām ir kopratīva sēde. Pēc sēdes nāku mājās un rakstu Haraldam vēstuli. Kaļu plānus (galvā) kā ātrāk varētu dabūt naudu priekš duncīti, jo gribu stāties jūras skautos.
28. V. 35. g. Šodien mums visai skolai ekskursija uz Bēberbekas ezeru. Es jau domāju ka es nebraukšu, jo māmiņa negribēja laist. Beigās tomēr laida. Man ceļš par brīvu jo maksā koperatīvs un es esmu tā biedrs. Braucot vagoni bija kā piebāzti. No stacijas līdz ezeram kādi pieci kilometri. Pa ceļam mūsu zēni turas kopā. Pie ezera apmetamies nometnē. Es jau te esmu bijis agrāk un tādēļ apkaimi pazīstu. Mēs zēni sastādām bandu un ejam sirot. Mēs apmetamies biezā"
1368785,"4XII1934 g. Mums šodien skolā bīja māz jāmācās. Tika korim mācīts priekš Ziemasvētkiem dziesmas. Mājā atnācis īzmācos un īzeju laukā. Pie vakaŗa mamma atnāca no darba. Aizgāju pie Bori. Es Boris un Zāmuelis iznācām ārā. Es uzvilku savu sporta abģērbu. Aizgājām līdz Annai un nokliedzām Ainna. Drīz nācām atpakaļ un pie Leopolda spēlējām kārti. Deviņos šļūcu mājās.
5) XII1934. No rīta man skolā iznāca slikti. Mēs nodzēsām uguni un beidijām [baidījām] meitenes. Par to mums Šmores kundze sabāra. Vācu stundā skuķiem bīja mēģinājums, mēs pārējie rakstījam Diktātu. Rīt Klases darbs redzēs kā izdosies. Atnācis māja ārā neeju ir ļoti auksts. Vakarā atnāca Boris un Zāmuelis. Mamma aizgāja uz kīno. Kad Boris gāja mājās es viņam īedēvu savu piemiņas Albomu. Lai viņš iedod Mirdzai ierakstīt. 
6XII. Ejot uz skolu es ļoti nosalu. Mums šodien skolotājs izmeklēja zēnus priekš vingrošanas. Arī mani izsauca. Septītā stundā notika mēģinājums. Mēs bījām par daudz
.
 tapēc mūsu klasi nepieņēma. Kad nācu no skolas māja Zāmuelis man atnāca pretī. Liku viņam lai pasauc Bori. Papus drīz aizgāja darbā. Atnāca Boris ar Zamku. Solijos ka vakaŗā aiziešu pie Leopolda arī Zamka un Boris tur būs. Atnāca mamma no darba. Vīņa taisīja vakariņas un es mācījos. Vakarā aizgāju pie Leopolda. Zamka ar Bori tur jau bīja. Spēlējām kārtis. Ārā sāka 
pūs 
ugunkēka 
[ugunsgrēka] 
s
ignāls. Paķēram cepures un skrējām arā. Pūtējs teica ka degot tur pie Ķekavas ielas. Iegājām atpakaļ iekšā saģerbāmies un gājām dauzīties. Piegājām pie Annas durvīm un es viņas atgrūdu. Zamka aisļūca [aizšķūca] mājās. Mēs tris čaļi gājām zvanīt pie visiem vārtiem. Leopolds ar Bori aizgāja mājās. Es uzgāju pie Siliņiem. Mamma arī tur bīja. Drīz nācu mājās. 
7XII1934. Kad atnācu no skolas, aizgāju pie Leopolda. Viņš atnāca pie manis un mēs taisijām sienas kalenderi. Kad atnāca mamma no darba gājām ar Leopoldu uz bibliotiku. Atnācis mājās izmācos. Zīmēju arī Āfrikas kārti.
8XII. Šodien mums izdēva liecības. Man ir laba liecība. Tikai Vācu valoda un uzmanībā ir 3. Ceru ka tagad izlabošu atzīmi. Emsītim ļoti slikta liecība 10 divnieki. Vislabākā ir Laimonim. Mājās nācu reizē ar Ēriku. Viņam sliktāka liecība kā man. Zamka ienāca pie manis. Viņš teica ka šodien iešot slidot pa «Māras Ezeru». Aiznesu zābakus pie kurpnieka lai ieliek bleķīšus. Kad mamma atnāca no darba parādīju liecību. Viņa bīja apmierināta. Vakaŗā aizgāju brauk ar slidām uz ezeru. Atnācis mājās gāju vannā nomazgāties."
1368894,"Ceturtdien 10.X.
Šodien mums klases komanda spēlēs ar I a kl. basketbolu. Vakar puiši noturējām treniņa spēli. Es spēlēju kā var teikt par visu naudu. Tapēc man viecās samērā labi un es biju labākais vīrs laukumā. Šodien tā tad es eju komandā kā №3; Mūsu komanda arī skaitās pie turnīra līderiem, bet nav jau vairs vecā manšafte. Šogad mums trūkst arī Štenberga. Nu mēs esam bez sava uzbrukuma vadītāja. Toties IV c. c. ir ļoti laba komanda. Die
z
 ir arī vecais atamans Bērziņš. Šodien uzvara ir nodrošināta, bet redzēsim kā būs vēlāk. Šodien ir arī sagaidāmi dīvi klases darbi. Cerams ka iztiksim ar vienu. 
Tā nu ir atkal diena pavadīta. Uzvārejām I a. kl. ar 28:4; Es ieguvu visvairāk punktu 12; Brīnos no kura laika man radusies milzīgā griba cīnīties. Es taču spēlē ielieku visus savus spēkus. Redzēsim ka nu veiksies tālāk. Šovakar lasu „Fizisk
os
 sportu. Tur plašs raksts veltīts arī vidusskolniekiem. Izlasot žurnālu arī man prāts nesās reiz kautko sasniegt. Es jūtu ka man fiziskās dotības ir diezgan. Vajaga tikai sistemātisku treniņa darbu. Es saku darbu jo vieglatlētu treniņš ir īsti smags darbs. Tā tad nu tikai jāstrādā.
Piektdien 18X.
Šovakar biju pie Reņas. Vispirms staigājām pa lauku un tad biju augšā. Reņiks ilgi nebija bijis tik maigs. Skūpstīju meitēnu ar lielu kvēli, 
ech 
bet to es nevaru tā īsti uzrakstīt un tādēļ nerakstu. Tikai tagad atkal iekša ir miers. Reņai mamma ir slimnīcā uz izmeklēšanu, tā tad gara stāvoklis mājā viņai nevar būt sevišķi labs."
1368897,"Svētdien 3. novembrī.
Gad arvienu raujas uz beigām, gads – kurš ir mans drūmākais gads. Šinī gadā es zaudēju augstāko, vērtīgāko ko vien varēju pazaudēt. Šodien man prātā stāv māmiņa. Pašlaik vakarā man ir tik skumji. Dienā palīdzēju Indulim aprakst „ģimenes dārziņu"". Induļa māte stāstīja man par vecāku sapulci skolā. Agrāk to darīja mana māte! Kaut es reiz māmiņu redzētu sapnī, bet nekā. Manā dzīvē ir radies kāds tukšums un neviens to nevarēs aizpildīt.
Vakar Gaida Ēriki (abi) un Irma aizgāja uz balli. Es arī biju gatavs gājējs, bet kad Reņa nenāca es arī negāju. Man gara stāvoklis nebija labais. Ceturtdien ar Reņu biju operā, piektdien viņa bijusi uz kino un sestdien tad mamma protams viņu nelaida. Mani nervozēja tas ka Reņa ar kādu bijusi uz kino. Vai tas no manas puses nav smieklīgi! Tomēr kautkur iekšā kāds „
gars"" man saceļ nemieru. Tā tad es esmu greizsirdīgs, es nemaz gan arī nezinu ar ko Reņa uz kino aizgāja. Ar vārdu sakot es esmu „stulbenis"". 
Mana neiešana uz balli sacēla veselu brēku. Izņēmos kartīgi ar „
Kormišu
"", tā ilgi nebijām ecējušies!. Arī no Irmas, Gaidas un tantes dabūju savu tiesu Protams iecirtos vēl vairāk un es jūtu ka pat šodien mani vel nedrīkst aiztikt."
1368895,"Man skolā daudz darba. Ne tik daudz mācībās bet citur. Es esmu skolas basketbola turnīra vadītājs un arī aktīvs spēlētājs, jo mūsu komanda vēl turās. Rīt ceturtdaļ finālā cīnīsamies ar II ac. Man ļoti labi veicas ar iemetieniem un esmu ieguvis klases labā visvairāk punktu. Kad tik nu nepalieku lielīgs!
Svētdien 20. oktobrī.
Biju ar L. Ēriku uz Rīgas-Kauņas sacīksti basketbolā. Mūsu zēni guva uzvaru ar 33-22; Tā tad redzams ka leišiem bez amerikāņiem neveicās. Šodien apciemoju arī Reņu un Frici. Reņa vēl bija tīri samiegojusies. Viņa bija bijusi pie Ņinas viesībās un tikai šorīt pārnākusi mājā. Domāju ka viņa man nāks līdzi uz sacīsktēm, bet tomēr tas tā neiznāca. Reņai bija jāapciemo muterīte un arī jāmācās. Reņiks gan mani māk iejūsmot ar dažādiem sīkiem bet mīļiem šestiem [žestiem]. Tā tagad kad gāju projām viņa man pameta ar acīm, palika tā patīkami. Fricis ir saslimis un 
vina 
kompānija nu kavēja viņam laiku. Arī es kādu laiciņu tur padzīvoju. Biju solījis Birutu aizvest uz operu, nu šonedēļ tas būs jāizdara
Uz ielas redzēju Olgu B. Tā ir palikusi ļoti glīta meiča. Agrāk viņa turējās kopa ar Spoli, bet tagad laikam tā draudzība drusku pačibējuse. Spole man vakar esot zvanījuse, neesmu viņas ilgi saticis. Nu esmu diezgan „pļāpājis"", jābeidz šoreizīt!"
1368890,"Ilgi nedabonam terzēt jo man jāiet uz bērēm. Šodien apglabā veco Cepuri, brālēna sievas tēvu. Man
s
 man viņš patika, jo bija lēns un patīkams vīrs. Piektdien viņš ejot uz tirgu ceļmalā nomiris. Cik „patīkami"" tomēr ir nomirt pēkšķi. Kāds gan labums ilgi slimot, apnikt citiem un sev pašam. Kapos kad mācītājs runāja mani pārņem dziļš miers. Domāju par māmiņu, kautkur sirdī ļoti smeldz, tomēr jūtos tik padevīgs liktenim. Katram taču pienāk savs laiks, manai mātei bija lemts mani atstāt, tas arī ir noticis. Vai viss uz mani ir atstājis pozitīvu vai negatīvu iespaidu, nemāku vēl teikt. Zināmā mērā es esmu palicis ļoti jūtīgs, vai tā tikai nav gļēvuma pazīme? Tuvojās skolas laiks, līdz ar to arī nopietns darbs. Šogad taču būs skola jābeidz, līdz ar to bērnības pēdējais posms izbeigsies. Faktiski man tās izbeidzās jau 29. februārī. Tā tad man jau ir septiņu mēnešu rutīna, pietiekoš laiks lai kautko mācītos. 
Otrdien 17 septembrī.
Parīt man pārbaudījums, tādēļ tagad vēl jāpašķielē piezīmēs. Pēc pārbaudījuma laidīšos uz Lepstiem, varēšu savā mīļākajā vietā drusku paklaiņot. Uz treniņiem neesmu bijis vairāk kā nedēļu. Vakaŗ jau nevarēju iet, jo svētdien biju dzēris. Pēdējā laikā es esmu diezgan bieži „
veldzējies"" pie „
stipriem avotiem"". Pienācīs ir pēdējais laiks to izbeigt. Ja nu reiz gribu sportot, tad miesa"
1368903,"Tomēr mums pateicībā jāskūpsta krieviem roka. Kauns skatīties un tomēr tādi latvieši arī ir, kas to dara.
Agri vai vēlu, tomēr laiki mainīsies un mēs varēsim brīvi uzelpot. Tad visi tie, kas tagad valda un posta mūsu dzīvi, tie visi dabūs par savu darbu atbildēt.
Lāčplēša gars mūsu sirdīs nav miris, tas celsies augšā. Šī augšāmcelšanās diena būs bēŗu diena krievu-žīdu kliķei. Es tam nelokāmi ticu.
Otrdien 12. novembrī.
Latvijā pašlaik noris māju nacionālizācija. Valdība atsavina mājas sākot ar 220m m² lielas. Šodien uzmērīju kaimiņos Ramaņa māju, bet tam tā jau stipri pārsniedz normu. Saimnieki tagad kliedz un vaimanā. Tomēr ne visus var pie tiem pieskaitīt. Tagad bolševikiem radušies atkal daudz jaunu pretinieku. Bet vai šie pretinieki būs uzticīgi nacionālistu cīnītāji? Par to es šaubos. Daļa no tiem ir tādi kam pie sirds ķerās tikai tas naudas maks. Mans saimnieks pat, Ulmaņa laika, nevarēja vien gausties par lieliem nodokļiem. Toreiz viņš gaidīja krievus. Pie tiem viņš cerēja vairāk iedzīvoties. Tā tad viņam viena alga, kas valda, kad tikai pildās viņa naudas maks. Un tādu pie mums ir ļoti daudz.
Tiešām sāpīgi jau ir kad tev pēkšņi atņem sūri, gŗūti pelnīto. Cits ir daudz ko sev liedzis, lai tikai varētu dabū savu mājeli. Tādiem tas gan nevajadzēja atņemt. Toties par lielīpašniekiem"
1368891,"un garam jābūt veselam. Cik gan cilvēks ir muļķīgs, kad viņš ir piedzēries. Savas apslēptākās domas viņš tad ir gatavs izteikt katram pretīmnācējam. Inteliģents cilvēks var kļūt rupš un citu acīs smieklīgs. Es taču tāds negribu būt un tādēļ dzeršana man ir jāizbeidz.
Ceturtdien. 19 . septembrī.
Šodien man pārbaudījuma diena. Mācījies es esmu samēra diezgan, tomēr ne tā lai būti pilnīgi drošs. Šorīt manāmi nervozēju. Cik reizes gan nav pārbaudījums likts, bet tomēr no nervozitātes nevar tikt vaļā. Bet būs jau labi jo šis taču ir ļoti svarīgs pārbaudījums. Ja izkrīt tad otrs gads nodrošināts, bet to es nekādā gadījumā nedrīkstu pielaist. Tā tad ar Dieva palīgu!
Piektdien 20. septembrī.
Tā! pārbaudījums nolikts un es jau esmu Lepstos. Man „Jēkabs"" prasīja ļoti vienkāršas bet samērā muļķīgas lietas. Atzīme bija no 3÷4;  Es gan vēl gribēju atbildēt un atzīmi uzlabot, bet „Jēkabiņš"" teica ka nu pietiekot.
Māsicas man bija atnākušas uz autobusu pretīm. Mani gaidot puiši tam bija pakavējuši laiku. Lepstos man viss izliekas tik mīļš un brīvs. Šeit taču ir dzimusi mana māmiņa. E
š
 šeit pazīstu katru silta priedi, jo katru vakaru es taču esmu Lepstos. Palīdzu šodien onkolim dzīt 
seru
. Es raujos ar dakšām. Šo amatu tomēr neesmu aizmirsis."
1368901,"Reņiks taču ir meitēns, kam pieder manas labākās domas, tad viņai arī atklāju savu sirdi. Es zinu ka viņa mani saprot. Tomēr jo sevišķi Reņas priekšā es negribu būt vājš. Kādēļ Reņai rādīt dzīves smagākās puses. Viņa taču no mazotnes ir vairāk lutināta, pasargāta no visa smaga. Tādēļ arī uz priekšu viņa nedrīkst just to sliktāko, bet gan labāko. Arī es pats varētu tomēr mazāk nokauties ar drūmām domām, būt jautrāks un visu smagāko laist viegli pāri.
Piektdien 8. novembrī.
Ciemojos pie Visvaldi slimnīcā. Bez manis un Visvalža māsas, ierodās arī mana pirmēja paziņa Elga. Tagad es tikai viņu tā prātīgāk apskatu. Viņa tiešām ir stipri glīta. Mājās nākot sarunājām visi šovakaŗ pilsētā satikties. Tomēr to vēlāk atlika. Es esmu viņas acīs guvis ievērību, un viņa pat atļauj
o
t ka es viņas nākošo sestdienu kur aicinot līdz Vai tas man nav liels gods?
Vakaŗā esmu ballē t. i ar
s
enāla izrīkojuma. Šeit ir salasījusies īsta ballīšu tauta. Es arī pārmaiņas pēc neko neatšķiros no citiem un dejoju ar kārtīgu „piešnitēšanu. Visumā mani šāda dzīvīte nespēj aizraut, bet tā nu gan ir gaumes lieta!
Sestdien 9. novembrī.
Skolā šodien tāda sajūta itkā mēs te atrastos tikai tā starp citu. Rīt taču atkal svētdiena. Vakaŗu pavadu pie Birutas, šodien taču ir Mārtiņu vakars. Sakarā ar to mēs arī attiecīgi uzģērbamies. Mēs puiši pievārejām arī"
1368904,"nav ko gausties. Tie diezgan ir sūkuši strādniekus. Par maziem dzīvoklīšiem viņi prasīja bargu naudu un par remontiem nekad nedomāja. Lai nu tie arī tagad mācās strādāt.
Trešdien 13. novembrī.
Nu mums kompānijai jauna ķibele. Fricis ar savu fāteri, abi pazuduši! Viņi pirms oktobra svētkiem aizbrauca uz laukiem un tā vairāk nav rādījušies. Vakaŗ m. Vanags zvanījusi uz laukiem. Viņai atbildēts ka šeit neviena neesot. Kur viņi īsti ir nav zināms. Rīt es zvanīšu, varbūt ka dabūšu kautko zināt. 
Jābaidās ka tikai viņi abi nav apcietināti. Varbūt ka viņi aizbēguši uz ārzemēm. Tagad tiešām labi redzams, cik cilvēki ātri var pazust. Atliek tikai cerēt ka ar viņiem tomēr viss būs kārtībā. 
Ceturtdien 14 novembrī.
Man tagad ir liels noslēpums. Es vakaŗ dabūju vakaŗā zināt, ka Fricis ar tēvu aizbēdzis uz Vāciju. Viņš to paziņoja tikai Voldim. Vakaŗ Voldis saņēma no viņa vēstuli. Viņi pašreiz uzturās Berlīnē. Tā tad aizbēgt izdevies labi. Šeit Rīgā bez manis, Volda un vel divām personām, neviens nezin kur viņi nozuduši. Skolā man visi jautā, bet es tikai raustu plecus. Tā tad kompānija atkal kļuvusi mazāka. Lai nu Dievs Fricim svešumā palīdz.
Es šodien skolā saņēmu stipendiju par oktobra mēnesi. Trīsdesmit latu nav liela nauda, tomēr tā arī ir derīga."
1368899,"nenotiks. Nekad vairs neredzēšu māmiņas silto smaidu, nekad neredzētu viņas mīļo seju. Cikgan es tagad varētu būt laimīgs, ka māmiņa man sēdētu šeit pie galda pretīm un mēs abi sarunātos. Atceros Šnores kndz. vārdus kad viņa teica, „mīliet bērni savus vecākus, klausiet tos, jo pēkšņi kādu dienu tie no jums aizies"". Es pie šiem vārdiem nodrebēju un nodomāju, mana māmiņa taču ir sveika un vesela. Bet nu vairs māmiņas nav! Tomēr tā ir manā sirdī! Nekad neacerēsim māti vecu un nevarīgu bet gan spēcīgu un enerģijas pilnu, kādā bija mana brīnišķā māte. 
Otrdien 5XI.
Šodien eju iepirkties un tā pērkos līdz plkst 4riem. Nevarēju nekur sameklēt kurpes. Mana dzimtene tagad tik ļoti liela, ka tādus niekus grūti atrast. Pēc tam braucu uz slimnīcu apciemot Visvaldi. Šeit iepazīstos ar vienu viņa paziņu, pilsoni Elgu. Pēc „purniņa"" diezgan paglīta, tik mīl ļoti koķetēt. Es laikam atstāju savu iespaidu jo meitēns ļoti noprasija, kad es atkal Visvaldi apciemošot: Iedeva man pat tāļruna numuru. 
Vakaŗā man randevū ar Reņu. Meitēns nokavējās un es viņu sagaidu jau stingri saīdzis. Pastāstiju arī iemeslu kādēļ negāju uz izrīkojumu. Reņas uz kinoi aizvedis 
I
ndulis, un viņa uz balli netikusi tikai tādēļ ka"
1368902,"vienu „pustopu šnabi"" (vārds pustops man nepatīk). Citus gadus gājām pie veciem skolotājiem. Šogad tas ir atlikts, esam laikam vairāk pieauguši un nav jau vairs arī vecie labie laiki. 
Svētdien 10. novembrī.
Gribēju tā kārtīgi sākt mācīties, bet šodien tas vēl tā neizdevās. Sākšu tā pa īstam ar pirmdienu. Tagad sāk nākt projekti un tos nedrīkst ielaist, citādi vēlāk nebūs miera pat naktīs. 
Vakaŗa ar l. Ēriku esam pie Reņas. Mēs pētijam Jauno derību. Tur itkā mūsu tagadējais laikmets ir jau agrāk paredzēts. Es tādām lietām tomēr negribu ticēt. Cilvēki jau visās lietās prot atrast savu vēlamo pieeju. Uzsāku ar Ēriku debatēt par tagadējā laika ideoloģiju un nekā nevarējām vienoties. Ko viens apgalvoja to otrs mēģināja apgāzt. Tā tas turpinājās vairāk kā stundu. Brīnums ka Reņa klausoties neaizmiga, mēs taču nevarējām būt sevišķi interesanti. Sākšu šovakar lasīt G. V. Pļechanova sastādīto „Materiālisma vēsturi"". Materiālisms man ir samēra svešs un es gribu ar to tagad iepazīsties. 
Pirmdien 11 novembrī.
Pagājušā gadā šinī dienā mēs latvieši godinājām savus varoņus – brīvības cīnītājus. Šogad nedrīkstam pat tos vārdā minēt. Tie esot bijuši buržuju, kapitālistu kalpi. Vai tiešām tagad katram īstam latvietim nesažnaudzās sirds, redzot kā žīdi tagad mīda mūsu godu un lepnumu kājām. Latvietis vairs nav kungs savā zemē."
1368905,"Piektdien 15 novembrī.
Šodien mans gaŗa stāvoklis ļoti bēdīgs. Tādēļ labāk neko nerakstīšu. Citādi ar savām domām kļūstu pārāk muļķīgs!
Svētdien 17 novembrī.
Šodien esmu nolēmis pamācīties. Jāuztaisa Kampei projekts. Vakaŗ vēlu nācu mājās un šorīt tādēļ neesmu sevišķi spirkts. Bijām puiši visi uz kino. Agrāk tas bija patīkams laika kavēklis, bet tagad no filmām nekas prātīgs nav palicis. Visas filmas krievu ražojums, ar attiecīgu propogandu. Būs tagad vairāk jāpievēršas teātrim, tur vēl vismaz redz arī kautko citu. 
Man visa tā krievu propoganda apnikusi līdz „kaklam"". Avīzes nepatīk nemaz ņemt rokā. Grāmatu veikali pārpludināti ar dažādām desmitsantīmu Staļina grāmatām. Visugudrā un visumīļotā vārdu dzird uz katra soļa. Drīz viņu vajadzēs saukt par pārgudru. Viņa attēls tagad ir krieviem dieva vietā. Visuma krievi bez svētbildēm nevar iztikt. Kādreiz viņi meta krustu svētbildes priekšā, tad ara bildei un tagad Staļina bildei.
Pirmdien 18 novembrī.
Latvijai šodien dzimšanas diena. 18. novembri latvju tauta nekad neaizmirsīs. Gods un slava brīvības cīnītājiem, viņu upurs nebūs velts! Mes esam laimīga paaudze, jo mēs dzimām brīvā Latvijā un tās brīvību atkal no jauna izcīnīsim."
1368888,"liku Reņai izšķirties vai nu par mīlu vai pilnīgu šķiršanos. Tagad vēl es to nespēju darīt t. i. uz savu ierosmi pilnīgi šķirties. Vai es tiešām neesmu vājš cilvēciņš?
12 septembrī 1940 g.
Tagad jāmācās un tikai jāmācās. Tieši pēc nedēļas būs pārbaudījums. Šodien nobeidzu atkārtot III klases kursu, sākšu tagad šīgada kursu.
Man skolas biedrs Visvaldis guļ slimnīcā. Viņam ir sastrutojums kājā. Vaka[r] viņu apciemoju un šodien iesu uz skolu kārtot viņa darīšanas. Var gadīties ka viņam jāpaliek uz otru gadu. Pie mums notiek raibas lietas. Tirgi ir pustukši un veikalos arī viss ir „aptiekas"" cenās. Vai tā ir komūnistu solītā labklājība. It visur tagad varu pārņem vissavienības pārstāvji. Es tiešām nejūtos šajā „brīvajā"" Latvijā labi
Šovakaŗ man ir ar Reņu izšķiroša saruna. Ceru ka nu reiz tad būšu skaidrībā. Nost visu gļēvulību. Lai Reņa saka gala vārdu, jo viss taču atkarājas no viņas. Ceru ka viņa man dos pozitīvu vai negatīvu atbildi. Kaut kādu žēlastības vidus ceļu es nepieņemšu. Katrai lietai taču ir savs mērs, arī šai lietai tāds ir.
13. septembrī 1940. g.
Šodien nemaz netieku pie mācīšanos. No rīta iebrauca tante un es biju viņu stacijā pagaidīt. Arī pa dienu šā tā nomētājos. Vakar runāju ar Reņu"
1368887,"2 septembrī 1940 g.
Šodien sākšu cītīgi gatavot būvmācību. Rīt skolā sāksies arī sagatavošanas stundas. Praksē beidzu strādāt sestdien. Eju arī treniņos un pie tam ļoti cītīgi. Rudenī ir sagaidāmas vidusskolas meistarsacīkses vi
e
glatlētikā, un tādēļ ir jādabū laba forma. Nupat man no Ķeguma piezvanīja Jāzeps. Nebiju par viņu kādus trīs mēnešus neko dzirdējis. Ziemu viņš laikam dzīvos pie manis, tad nu gan ies jautri Pēcpusdien iešu pie Reņas. Gribēju ar viņas šodien parunāt tā nopietnāk, tomēr nezinu vai būs tāds „štīmungs"".
3. septembrī 1940. g.
Vakar runāju ar Reņu. Manas nojautas ir bijušas pareizas. Reņa mani baidās mīlēt. Jā es saku baidās! Viņu mocās ar pašpārmetumiem. Visu pavasari kad viņai vajadzējis mācīties, viņa domājusi par mani. Tāpat viņa domā ka mēs vel esam par jauniem, mīlai. Galu galā viņa pate neesot ar savām jūtām skaidrībā. Pēc manām domām Reņa mīl – bet nomoka sevi ar pašpārmetumiem. Vakar to visu dzirdot man bija sāpīgi. Paliku tik gļēvs ka pat varēju raudāt. Viss bijušais kā dzīvs stāvēja manu acu priekšā. Tas taču bija skaists laiks, nu tas laikam izbeigsies. Šodien mēs abi ar Reņu pieņemsim izšķirošo lēmumu. Es esmu nolemis pievienoties Reņas viedoklim, vienalga kāds tas arī nebūtu. Es kādreiz"
1368906,"Otrdien 19. novembrī.
Diena, līdzīga citām dienām. Dabūju no Karīnas fotogrāfiju atmiņai. Kad dabūšu no Reņas?
Trešdien 20 novembrī.
Māmiņai šodien dzimšanas dienā. Viņa paliek 54 gadus veca. Tā tad māmiņa būtu pašos spēka gaods, bet tagad nekā! Biju kapsētā. Pasēdot kādu brīdi pie kapu kopiņas, paliek tā kā labāk. Prātā nāk dažādi gadījumi, kad biju kopa ar māmiņu. Paliek tik sāpīgi, viss bijušais šķiet kā sapnis. Kaut tikai uz brītiņu varētu bijušais atgriesties, bet laiks iet nepielūdzami uz priekšu. Mēs visi ar katru stundu topam vecāki un tā pa vienam arī nozudīsim. 
Ceturtdien 21. novembrī.
Skolniekiem tiešām ir slikta dzīve. Kā piemēru šoreiz minēšu sevi. Šorīt kā sāku deviņos mācīties, tā ar nelieliem pārtraukumiem turpinu līdz pulkstens 24riem. Profisors Tramdachs jau māk skolniekus „izdzīt"". Pašlaik mācības top ar vienu vairāk jūtamas. Tas arī ir labi, vakaŗos atliks mazāk laika pārdomām. Es vairos no savām vakaŗa domām, tāpēc bēgu no vientulības. Tagad mēs abi ar Voldi bieži vakaŗos „
filozofējam"". Mūsu uzskati visumā saskan un tādēļ pārrunas ir mierīgas. Es nemāku pateikt, bet kaut kas mani nospiež. Nevaru nekad tā īsti priecīgs būt. Man ir tā it kā es meklēju iemeslus, lai varētu sevi sāpināt. Kad es reiz kļūšu tāds kāds biju agrāk?"
1368889,"Reņa bija pilnīgi atklāta un mēs izrunājām visu. Viņa man paskaidroja ka tā mani nevar mīlēt, ka visu pārējo nered
zot  tik/tas
. Cik Reņa objektīvi spriež to es redzu pats pie sevis. Arī es dažu brīdi aizraujos. Uz manu jautājumu, ko viņa pašlaik jūt, viņa atbildēja ar skūpstu. Tā tad viss kārtībā. 
Šodien apciemoju arī Uldi, viņš ir saķēris influenci un angīnu. Lai nu puikiņš ātrāk izveseļojās!
14 septembrī. 1940. g.
Laiciņš visu laiku bija pieturējies īsti rudenīgs. Šodien tomēr atspīd arī saule un tad jau ir īsti labi. Gribēju tā cītīgi mācīties, bet prāts uz to nemaz nenesās. Pievakarē spēlējam ar slimnīcas komiteju voleju. No manšaftes ir tikai četri cilvēciņi, tomēr mēs turamies vareni Vakarā sēžam abi ar Ē. K. kincī.
Ka tā prātīgi padoma, tad jāspriež ka tās dieniņas es pavadu diezgan bezmērķīgi. Ar citiem jau nav daudz labāk. Man šķiet vasaras brīvlaiks ir stipri par garu. Daudz labāk būtu ja atpūstos tikai mēnesi, bet pārejo skolā. Tad skolu taču varētu beigt daudz ātrākā laikā un parējo laiku jau varētu izmantot darbam t. i savu sprausto mērķu sasniegšanai. 
Svētdien 15 septembrī.
Mani šodien apciemo Šmits K. Viņš iebraucis no Valmieras. Vasaru viņam gājis labi, tikai esot sācis par daudz dzert."
1368900,"mamma to nav atzinusi par piemērotu. Cerēju Reņu pa svētkiem satikt, bet viņa aizņemta. Ceturtdien viņa ar Ņinu un Skaidu ies uz pilsētu. Negribu tur spraugties starpā. Reņa izmeta ka mēs cerams tik ātri nesatiksimies, mēģināsim šo cerību izpildīt. Vai viņa grib mani atkal pamacīt, tas tad viņai nav īsti izdevies. Mans raksturs manāmi uzlabojies uz noteiktības un pašapziņas pusi. Neņemu to īsti pie sirds, jo tas tā īsti no sirds arī nenāca. Tomēr iekšā kautkas „
kož
"" varbūt tikai kutina.
Ceturtdien 7 novembrī 1940. g.
Šodien svinam oktobra revolūcijas 23. gada dienu. Tādēļ visi rīdzinieki ir uz ielām. Es nesu skolas plakātu un tā nu man ir gods iet visai skolai pa priekšu. Vakaŗā es, Reņa un Ēriki (abi) ejam uz pilsētu. Reņa ar E. K. mani nokaitina, faktiski stipri aizvaino un es gandrīz vai braucu mājās. Vakaŗā sēdam abi ar Reņu Arkādijā. Saruna rit par mums abiem. Es atkal izklāstu savas muļķīgās šaubas, savu nemieru un sāpes. Es raudu kā mazs bērns. Pats dusmojos ka esmu tik gļēvs, tomēr tas neko nelīdz. Tas viss kas pēdējās nedēļās bija uz sirds tas viss izvērda laukā. Man taču nav neviena kam es varētu pieglausties, pie kā rast sev mierinājumu. Tad taču reiz kad viss tas ir sakrājies es nespēju vairs turēt."
1368893,"gan visu laiku biju tiem staigājis garām. No rīta mums bija futbola sacīkste ar IV. c. c. Uzvarējām ar 5:4(1:2) Tā nu gan bija humora paraugspēle. Laukums bija slidens un bez tam puisi ir samērā vāji futbolisti. 
Pirmdien 7. okt.
Vakar bija muļķīga diena. Bijām abi ar Ēriku pie Reņas un taisījamies iet uz kino. Atnāca Ņina un sabojāj
u
 visu gaisu. Man ar Ņinu ir gandrīz slepena cīņa. Es zinu ka Ņinai lielāks prieks nebūtu ka visu starp mani un Reņu izjauktu. Man liekas ka Ņinai būs lielāki panākumi kā man, jo Reņa ir mužīgi „aizņemta"". Vakar viņai bija jāmācas 
jāpletījas
, ar vārdu sakot darba pilnas rokas. Mans gara stāvoklis bija tāds, ka varēju pat eksplodēt. Man ir pienācis pēdējais laiks apdomāt, vai es drīkstu Reņu ar savu klātbūtni vēl traucēt. Es jūtu ka tur kur es sagaidu laimi es saņemu tikai druskas. Vai es ilgi varēšu ar tām baroties, nezinu!
Velns ar ārā, bet tagad es vis maz mācīšos. Neesmu es tak bālais „Romas dibinātājs"". Poruks man nav pa ceļam!
Otrdien 8. okt. 
Esmu ļoti noguris. Acīs līp cieti. Es gan beidzamā laikā esmu miegam parādā dažu labu stundu, tādēļ nu jāmēģina krietni izgulēties. Mācos es diezgan pamaz, t. i daudz gan pie grāmatām sēžu, bet maz izdaru. Tā ir „
galvas vaina"", bet tas tiks novērsts. Nopelnīju 17 latu, izmērījot māju, tas nav slikti!"
1368898,"Pirmdien 4. novembrī.
Dienas man paiet traki ātri. Šodien pa Grabja stundām nodarbojamies ar politiskām lietām. Pēc tam vēl pa Baloža stundām abi ar Vadimu aprēķinājām socialitiskās sacensības rezultātus. Ejot mājā, satiku Liliju Dambis. Kopš skolas sakuma nebiju saticis. Man patīk viņas atklātais, neviltotais smaids. Mēs jau abi uz laukiem abi satikām, un arī tagad satiekoties mums sarunai nav vārdu jāmeklē. Pavadīju viņu līdz skolai un uzskrēju Spolei virsū. Spole ir vienmēr sajūsminājusies par savu darbu un darba biedriem. Tas ir viņas galvenais sarunu tēmats. Tramvajā satiku „Tezi"". Tad protams bija jārunā par sporta lietām. Šoziem ar sagatavošanās vingrošanu būsot laikam bēdīgi „Vecais"" laikam nevarēs ar mums nodarboties. Niklase vervējot grupu kas tomēr grib „veci"" atpakaļ dabūt. Pēc sarunas redzu ka Tenisports tomēr ir sirds lieta, viņa jau gan arī ir topoša sprintere. 
Krustmāte mazgā mums veļu un nu abi kavējamies vevās atmiņās. Viņa man stāsta cik kādreiz raibi gājis. Tas gan vēl nav nemaz tik sen atpakaļ, es jau arī šo to pa miegam atceros. Toreiz vēl brālēns Guča bija abi ar Robi dienestā. Tad pie tantes notika milzīgas balles Krustmātei jau nu toreiz arī bija piekrišana, arī Guča nebija zemē metams. Jā toreiz gāja jautri, es biju mazs un noskatījos visu no malas, bet māmiņa, ta arī vienmēr bija jautrības centrā. Tas uz priekšu vairs"
1368896,"Pirmdien 21 oktobrī.
Uzrakstīju šodien dzelzsceļos samērā labi klases darbu. Tagad nedrīkstu dabūt nevienu nesekmīgu atzīmi, citādi nav ko cerēt uz stipendiju. Trešdien spēlēsim ar IV ac klasi basketbolu. Tā tiešām būs īst
ā
 cīņa. Žēl vienīgi ka klasē nav īsta saprašanās gara. Indulis grib atteikties no kapteiņa pienākuma, kāds no puišiem viņu ir „apvainojis"", viņš nevarot mums visiem reizā iztapt. Tiesam žēl, tas jau ir paredzams ka nākošā spēlē būs rīvēšanās, tas var daudz kaitēt visai spēlei. No skolas braucu reizā ar Reņu. Bijām abi ļoti runīgi un daudz ko viens otram pastāstijām. Satiku arī Ņinci. Nekas! šoreiz vismaz varējām abi sarunāties. Varbūt ka tā „plaisa"" starp mums abiem nemaz nav tik liela. Tomēr starp mums abiem ir diezgan vēsas attiecības. Rīt jāapsveic Spole jo viņai ir dzimšanas diena.
Otrdien 29 okt
ō
brī
Mums šodien ir vispārejā aptumšošana. Es pavadīju Reņu pie kādas viņas draudzenes. Klejojam abi pa tumšām ielām. Man tagad ar Reņu viss ir labākā kartība, vismaz man tā šķiet. Esmu meitēnā iemīlējies un tur sev nevaru neko līdzēt. Katrs Reņas pieskāriens izsauc manā ķermenī trīsas, jūtos itkā elektrizēts. Viņas tuvumā man visas nepatikšanas nozūd. Pie mums viesojās māsīca Gaida. Arī Ēriks ir atnācis un nu tie abi ņemās, ja tiem labi sapas. 
Šodien nopirku sev platmali, nu gan būšu īsts „dendijs"". Nu gan būtu pienācis pēdējais laiks sākt arī mācīties. Līdz šim to tikpat ka nekad nedaru."
1368892,"Siliņ tantei šodien izgājis plāni, ogojot čuska iekodusi kājā. Es tagad vakarā uzstājos par ārstu. Dodam viņai dzert šnabi un uz kāju liekam kopreses. Kad tik nu viss beigtos labi.
Trešdien 2. oktobrī.
Laiks steidzas. Biju Lepstos un atbraucu un nu jau eju skola. Sestdien svinēj
ā
m man dzimšanas dienu. Bijām visi puikiņos un sarīkojam īstu „
trādrīdi"". Istaba pārvērtās postāžā. Es tagad vairs nedzeru un pa visu nakti izdzēru tikai glāzi vīnu. Skolā iet šā un tā. Es laikam esmu „
izpumpējies"" jo nav tā enerģija kas citu gadu skolu sākot. Tomēr šo enerģiju tūliņ atgūšu. Ar jaunnedēļu sāksim skolā cītīgi sportot. Šogad man klasē ir pavisam 16 priekšmetu. Visi gandrīz jauni, tā tad gulēt jau nu nevarēs. Vakar satiku Reņu. Meitēns bija labā omā. Attiecībā uz Reņu man viena diena liekas „
saulainā"" un otra atkal „
tumša"". Jācer ka uz priekšu tās „saulainās"" būs vairāk. Starp citu mani ir pēdējais laiks uzlabot savu atmiņu, es gandrīz regulāri kautko aizmirstu vai pazaudēju. Jābaidās ka tikai beigās pats nepazūdu.
Svētdien 6. oktobrī.
Šodien man sāp visi kauliņi. Vakar es startēju rekordu labojumu sacīkstēs vispārejā klasē. Savā skrējienā sasniedzu 12,5 vai 12,6 sek. Tā tad personīgs rekords. Sacīkstēs bija arī Reņa ar 
Kormišu
. Es visu laiku viņus neredzēju, lai"
1368856,"guvām uzvaru bez cīņas jo R. V. neieradās. Mājās atbraucis uzgāju pie Laimas. Te bijām salasījušies laba tiesa „celmlaužu"" un pārrunājām žurnāla izdošanu.
Vakarrā pie Modri notika dejošana.
Puiši bija daudz, bet meitieš
i
 tikai trīs. Man tomēr pietika jo šeit taču bija arī Laima. Jā es tomēr jūtu ka mani spēki par vājiem lai pretotos tam, ka Laima uz mani atstāj kādu iespaidu. Es pat izjutu pret Voldi greizsirdību (latviskāk vārbūt šķībsirdību), Laima ir ar viņu ļoti labi draugi un man tas laikam nepatīkot. Cik tu Imi esi dumšs, Tomēr varu zoboties cik gribu, jūtu Laima mani saista arvienu vairāk, bet es taču kādreiz pēc viņas domām biju ļoti nepieklājīgs zēns. Varbūt ka esmu tagad labojies, jāuzpras sev tad dzirdēšu.
Svētdien 28. janv.
Vakar biju ballē. 77. m. v. bija piecu gadu atceres vakars. Ieradāmies labs bariņš no „Veldzes"". Līdz pl. 12tiem ballē gāja labi, jo tad bija deju mūzika, pēc tam nekā prātīga vairs nebija.
Šorīt jau agri vajadzēja celties, jo plkst 9os bija jāspēlē meistarībā basketbols ar L. V. Mēs uzvarējām ar 26:10 (11:7) Es ieguvu vienu grozu. Pirmā puslaikā es ārkārtīgi slikti metu, trūka izturības, ātruma un biju nosvīdis kā kaķis. Tas viss negulētās nakts vaina. Ja turpmāk negribu galīgi zaudēt formu, tad pirms sacīkstes nedrīkstu ballē"
1368861,"āru. Tik ārkārtīgi žēl man ir māmiņas, nejau manis dēļ, bet viņas pašas dēļ. Māmiņai bija tik daudz nodomu, tik dzīves priecīga viņa bija. Bet tagad, viss ap mani tik tukš, kad varēšu šo tukšumu aizpildīt? Katra lietiņa ko mājās redzi vai aiztieku atgādina man māti. Dievnamā tagad kārtīgi izraudos, tas varbūt nav vīrišķīgi, tomēr par māmiņu varēšu raudāt arī vēl vīra gados. 
Ēriiks aiznesa Reņai manu vēstuli. Viņa mani ļoti sāpināja. Pēc nepatīkamā vakara kad mums tramvajā piesējās tas virsnieks, tas viss sākās. Braucot mājās es tiešām uzvedos kā zīdainis, tomēr tā man bija slimīga jautrība (nepieklājība). Reņa man pārmeta ka es galvenais vaininieks esmu izgājis sveikā. Žēl, viņai to vajadzēja ātrāki pateikt, tad būtu iedevis arī savu apliecību.
Tomēr nezinu ar kādām tiesībām viņa vēlāk Eģam teikusi ka es izturos necienīgi pret savām sērām. Viņa pat man gribējusi noraut sēra bantīti. 
Neesmu lūdzis nevienu man līdzi sērot un neviens lai man neaizrāda cik un cik ilgi es pēc savas māmiņas lai sēroju.
Cerēju ka Reņai būs vairāk takta, vismaz būtu viņa to man tieši acīs teikusi bet ne aiz muguras citiem.
Visvairāk man skumji par to, ka arī Reņa mani īsti nesaprot.
Varbūt viņa tomēr tik ļauni nedomāja. Tādēļ viņai arī aizrakstīs, ja ar mani personīgi viņa vakar arī nevēlejās runāt (pie telefona)."
1368864,"puiši stāsta savus svētku piedzīvojumus. Es tikai paklausos. Jāzeps uzplijas lai es arī kautko pastāstu, es pateicu ka palīdzēju gailim olas perēt. Šovakar es runāšu ar Modri. Viņš jau tagad skolā ir tāds savāds, laikam kautko viņš jau nojauž.
Ceturtdien 28 martā.
Vakar gan man gāja raibi runājot ar Modri. Teicu Modrim cik viņš negodīgi rīkojies, sevišķi ka pinis šādās muļķībās mūsu meitenes. Viņš jau varēja pie tām 24 pieskaitīt tādas kuras vismaz Reņai nebūtu pazīstamas. Teicu viņam, ka ja arī viņam Reņa patīk lai tad viņš uzņemās vismaz godīgu cīņu. Mēs tak nevaram Reņas prātam pavēlēt lai viņa mūs ievērotu. Tas viss atkarājās vienīgi no viņas pašas. Tomēr arī to Modris noliedza ka viņam Reņa patīkot. Viņš to visu esot darījis „humora dēļ"" lai mani un Reņu apceltu. Modrim noteicu ka lai turpmāk viņš Reņas vāru nepin kopā ar visādām muļķībām, citādi es būšu spiests rīkoties savādāk. 
Ar Taņas lietu izgāja parvisam raibi. Starp Modri un Taņu tomēr viss tas ir bijis ko Modris stāstījis. Tagad Modris nosauca Taņu un savus vārdus neatsauca arī viņas klātbūtnē. Viņi abi tagad atrodās ļoti muļķīgā stāvoklī, bet man jau neklājās labāk. Es nevaru saprast, kādēl Taņa man to ātrāk nepateica, tad mēs nebūtu tik tāļu nonākuši."
1368859,"tevis cienīgs dēls. Man māmiņ vajadzēja būt pie Tevis kad Tu aizgāji aizsaulē.
Tomēr māmiņ es Tevi tā mīlēju cik vien es to spēju. Solu Tev māmiņ ka visu turpmāko dzīvi klausīšu Tavām pamācībām. Ja man būs tikai puse no Tavas gribas un enerģijas tad no manis iznaks krietns cilvēks. Māmiņs Tavs tēls būs mana vadošā zvaigzne. Ļauj man māmiņ rast mieru, lai es varētu mācīties un veidot savu dzīvi. Dusi saldi dārgā māmiņ. Māmiņa mira 29. februārī plkst 4.00 no rīta.
Pirmdien 4. martā.
Vakar man māmiņu pavisam atņēma. Varu kliegt, raudāt vai smieties bet māmiņas tomēr vairāk nebūs. Kad par to tā ciešāk padomāju varu vai palikt ārpratīgs. Esi Imi stiprs teica man onkolis, jā tādam man jābūt. Māmiņai vairāk nekā nevajaga, lai viņa dus mierīgi. Vakar man bija drausmīga diena. Arkārtīgi sāpīgi bet arī tik bezgala labi bija kad redzēju, ka visi mani biedri bija izvadīt manu māmiņu. Vēlu viņiem visiem visu to jaukāko un lūdzu Dieviņu lai viņš viņiem nevienam neatņem vecākus jaunībā. Tas ir tik grūti. Olavietes man bija atsūtījušas arī vēstuli, to es viņām nekad neaizmirsīšu. Visi pret mani"
1368852,"Iesākts 1940. g. 2. janv. 
Nobeigts 1941. g. 17. febr."
1368855,"redzot man vienmēr bija tā savādi. Tagad Renāte ir pārvērtusies, palikusi nopietnāka. Tomēr jūtu ka viņa vēl mani arī tagad kautkā saista, varbūt tas ir veco atmiņu iespaidā. Tomēr Renāte ir meitene ar noteiktu raksturu un nevis kautkāda tukša būtne, kādas parasti ir meitenes šajos gados. Vēlāk sadzērām visi „tu"" brālības. 
Piektdien 19. janv.
Šodien mūsu klase 
iz
spēlējā gadskārtējo „joku"". Mēs visi sala dēļ aizgājām mājās. Tagad uzvešanā izredzes sagaidīt 5–, tas nebūtu sevišķi patīkami, sals bija „tikai"" 23° C;
Šorīt no migas mani izcēla Renāte, viņa piezvanija un pateica ka šovakar nebūšot operā. Pēc tam sāku par Renāti atkal domāt. Jā „atkal"" jo kopš svētdienas vienmēr domāju par viņu. Leci 
I
mi vai gaisā, bet tevi viņa 
tevi 
tomēr kautkā saista. Par meitenēm daudz nedomaju, „lieki radījumi"" bet tagad mans pauris palicis domīgs. Ak! labāk nemocīšu to un labāk gudram kā dienvidlācim „ieborēt"" ka sala vismaz 26° C;
Pirmdien. 22. janv.
Šodien skolā parastā maratona sēdēšana. Tagad vakarā strīdējos ar māmiņu attiecībā uz politiku, t. i. par valsts saimniecību. Mūsu domas stipri dalās un mēs nekādi nevaram saprasties.
Šonedēļ jāsāk stingrāk mācīties, citādi noslīdēšu no pirmās vietas vairāk uz beigām.
Vakar visu dienu vandījos apkārt. No rīta biju sporta namā. Mēs"
1368866,"Otrdien 16 aprīlī.
Reņa ir slima, šodien biju pie viņas aizgājis. Guļ meitenīte gultā, tomēr sevišķi bīstams viņai nekas nav. Terzēju vairākas stundas un nemaz neaizeju uz skolu.
Reņa man jautaja vai labāk nebūtu bijis, ka mēs būtu palikuši tikai draugi. Es zinu ka draugi mēs vien tikai nevaram būt. Mīla nav draudzība, bet Reņu varu tikai mīlēt."
1277351,"satura nevaru īsti saprast, vai viņai esmu kļuvis vienaldzīgs, vai varbūt viņa atkal baidās no kāda mana joka. Varbūt tur runā tikai aizvainotais lepnums (raksturs). Jāatzīstas ka šādu atbildi nebiju gaidījis. Tagad nāk prātā paruna ""aizliekti augļi vienmēr saldi"". Tā ir ar mani, taisni šī atbilde mani iekairina vēl vairāk. Vakar izgudroju atbildi, to neesmu vēl nosūtījis - tā ""jāpārkoriģē"". Es nemēģinu lūgties, tikai atzīstu savu vainu. Varbūt ka vajadzēs šai lietai atmest ar roku. Mani māc savāds nemiers, ilgojos pēc kādas meitenītes, kur ir Meri. Redzēju viņu reiz naktī sapnī, mēs skūpstījāmies. Negadās man viņu satikt un šeit laikam es vairs nespēlēju pirmo ""vijoli"",  varbūt to arī nekad laikam pie viņas neesmu darījis. Vakar redzēju Lidiju, viņa mani redzot stipri nosarka, mans ""puls"" šinī brīdī bija normāls, šai nodaļai virsraksts ""reiz bija"".
Šodien paiet gads kopš mans klases biedrs Bebru Valdis šķīries no šīs pasaules. Godinājām viņu šodien klasē ar piecelšanos. Rīt brauksim uz kapiem. Jā! Valdim nebija laimes. Varbūt tur nebūtībā viņam ir labi.
Svētdien 39. g. 3. XII.
Šodien atkal nemierīga svētdiena. Šodien klasīte braucam pie Valda kapa nolikt ziedus. Ieradies arī skolotājs Nusbergs. Noliekot ziedus viņš saka dažus vārdus un tad klusu ciešot pieminām viņu. Tad ejam visa komanda uz sporta namu. Šodien spēlējam ar R.P.D un gūstam arī pirmo"
1277354,"daudz strādāts.
Vakarā biju ar Kārli Siksnu ""Liesmā"". Bija atkal jauka filma ""Mežonīgā divīzija"". Šī ir atkal filma no krievu dzīves, iepīts arī pasaules karš un krievu emigrantu dzīve Francijā. Filmā attēlota virsnieku dzīve kas saistīta ar traģisku pārskatīšanos. 
Trešdien 39. g. 20. XII.
Drīz būs svētki un jaunais gads. Šis gads man būs bijis ļoti labs. Labi nobeidzu trešo klasi un šinī pusgadā esmu piektais skolnieks klasē, lai Dievs dod ka nākošais būs vēl labāks gads. Rīt mūs atlaidīs brīvdienās, bet mēs jau puiši to svinam jau tagad. Sestdien biju uz Dr. ģ. balli. Rīt puiši iesim uz V. Komerc. skl. eglīti, šodien"
1277352,"uzvaru ar 27:16. Es arī iemetu pirmo grozu pa trim spēlēm. Vakaŗā dežūrēju ""Latviešu biedrībā"" un tagad nu kalšu paurī vāceni. Redzēs vai izdosies to izlabot vai arī nē.
Svētdien. 10. XII.
Šī man ir īsta darba svētdiena. Visu dienu pavadu mājās un mācos, sevišķi vāceni. Otrdien man būs izšķirošā izsaukšana, esmu to jau pa daļai izlabojis. Vakar vakaŗā biju ""Liesmā"". Redzēju filmu ""Katja, nekronētā cariene"". Šeit tēlota kāda augstmaņa mīlas sakars ar caru Aleksandru II. Filma ļoti jauka. Man ļoti patika cars un arī Katja. Beigās ir drūmā Aleksandra nāve - viņš mirst no atentāta sekām, neizvedis dzīvē nodomu - dot Krievijai satversmi. Katja arī netiek kronēta un atstājot Krieviju viņas pēdējais vārds bija ""nabaga Krievija"".
Es arī vakar kaut ko redzēju tādu, ko gan nebiju cerējis redzēt. Man vakarā pretīm nāca Mērija kādam puisim zem rokas. Ak es muļķītis, es vēl domāju vai šī meitene man vēl kaut ko nozīmē. Tagad viņa to ir jau acīm redzot izlēmusi, man atliek tikai viņai piekrist. Nejūtu nekādu žēlumu, tā tad atkal viena vēsturiska spēlīte. Redzēsim kas man tagad būs nākošā, kas atkal spēs mani uz laiciņu apmulsināt. Varbūt ka nāks tāda kas būs drusku liktenīgāka. Man tagad jāvēlas tas ""ak kaut es varētu kādu īsti mīlēt""."
1368853,"1940. gads
Otrdien. 2. janv.
Tā nu vecais gads ir pagājis, ar visām skumjām un priekiem. Tautu dzīvē šis gads būs liktenīgs. Varbūt šis gads izšķirs kaŗu, kas pašlaik noris Eiropā. Mēs tomēr latvieši šo gadu sagaidam mierīgi. Viens tomēr ir skaidrs, šis gads būs darba gads.
Centīšos arī es, lai atkal sekmīgi nobeigtu skolas gadu. Svētkus nodzīvoju ļoti labi, nu atkal sākas parastā ikdiena. Brīvdienas vēl ilgs līdz septītam janv, tās vēl krietni jāizmanto. Lai mana šīgada mude būtu:
„neskaties zvaigznēs, bet uz priekšu."
1368860,"ir tik labi, ari es gribu pret tiem būt labs.
Domāju arī par Reņu, pastāstīju visu māmiņai. Stāstīju mātei ka mīlu šo meiteni, tur augšā māmiņa mani sapratīs.
Jā Imi tu nu esi bārenis, veido nu pats savu dzīvi, kā māte tevi mācīja.
17. martā. 1940. g.
Dzīve rit uz priekšu. Man ir tik grūti. Negribu to izrādīt uz ārieni, tēloju jautru cilvēciņu. Varbūt ka man tas samērā labi izdodās, vismaz neviens neko nemana. Par dienu man ir tā labāki, tad esmu kopā ar biedriem, neatliek laika tad daudz domāt. Bet vakaros, tad iet vaļā. Mocos ar bezmiegu, domāju par mīļo māti. Arī par Reņu daudz domāju. Tagad zinu ka mīlu šo meiteni no visas sirds. Tomēr mani māc skumjas. Jūtu, Reņa pret mani izturās tā savādi, viņa ir tik atturīgā.
Šovakar esam pie Karīnas, svinam viņai dzimšanas dienu. Man tomēr ir tik bēdīgi. Es šeit dejoju bet tepat blakus dus māmiņa. Tomēr smaidu, kādēļ draugiem uzbāsties ar savām skumjām. Mani sāpina arī tas, ka Modris visu laiku ņemās ap Reņu. Kad es uz to pusi, tad viņš uz mani tā zobgalīgi skatās. Ko Modris ar to grib panākt? Nezinu.
Lielā piektdiena 22. martā.
No rīta biju baznīcā. Šeit laižu lai skumjas laužas uz"
1368851,"1940. g. 2 janv. 
6
1941 g 17 febr"
1368862,"Tagad man jāiet ar viņas runāt, nezinu ko pozitīva šī saruna mums abiem dos.
Sestdien 23. martā
Šovakar svinam Voldim dzimšanas dienu. Esam visi puiši izņemot Modri, viņš staigā ar Reņu un Ņinu. Stipros dzērienus es tikpat kā nelietoju, turpretīm pārejie nekautrējās. Sākam puiši runāt par mūsu meitenēm.
Vakarējo lietu ar Reņu es nokārtoju labi, bet tagad briest jauna lieta, un cik jūtu smaga lieta. Ēriks mums pastāstīja ka Modris sak spēlēt uz augstām notīm. Modris zin ka man Renāte patīk, neesmu viņam visu izstāstījis tomēr viņš nojauž ka Renāte mani saista.
Tagad nu viņš cerē ka es Renātei tuvošos un viņai droši vien par mani sastāstījis jaukas lietas, tā jau Modra vecu vecā taktika. Mani Modris var apcelt bet lai viņš liek mieru Reņai. Šī meitene ir par labu viņa melu intrīgām tādēļ palūkšu lai Modris tās izbeidz. Tomēr viņš manī ir atradis vārīgāko vietu. Tagad zinu kādēļ Reņa pret mani tik savāda, acīm redzot Modrim ir labi veicies ar runāšanu. Nezinu tikai ko gan viņš par mani izgudrojis, bet tas taču nav tik svarīgi. Tādēļ Modris man mūžīgi aprasās kā man veicoties ar Reņu. Es jau viņam aizrādīju ka nesaprotu par ko viņš runā. Beigās kad piesolīju ka ja viņš nebeigs, tad pielīmēšu"
1368858,"ievietotu slimnīcā. Es nevaru noklausīties viņas vaidus. Man tik skumji. Pirmīt izraudājamies abi ar papu. Tomēr jānoturās, jo nedrīkstu māmiņu uztraukt. Tagad grūtā brīdī es tikai īsti redzu, cik mīļa un dārga man ir māmiņa. Viss cits ir tik tāļš un nenozīmīgs. Tagad es lūgšu no visas sirds, lai Dieviņš dod māmiņai veselību. Es vairāk nevaru rakstīt.
Trešdien 28. febr.
Nav vairs spēka. Ko es šinī laikā izciešu – kādēļ man viss tas uzlikts. Mana māmiņa cīnās ar nāvi, kopš svētdienas viņa ir nesamaņā. Ak es dodu sevi visu, kaut mana māte dzīvotu. Esmu lūdzis Dievu, lai taču viņš mātei palīdz. Kaut es varētu raudāt, bet nevaru tās ir ap
žuvuš
as. Varbūt šorīt māmiņu redzu pēdējo reizi, viņa ir tik izmocīta, mētājās ar rokām. Atvados no mātes uz visiem laikiem tas —————— nevaru vairāk parakstīt. Dievs uzlieci man vislielākos pārbaudījumus bet atstāj taču man māti, manu brīnišķo māti.
Māmiņ cīnies par savu dzīvību, neatstāj mani, ak māt.
Piektdien 1. martā.
Mana dzīve ir sapostīta, visa turpmākā dzīve man jādzīvo bez māmiņas. Māt! piedod kad nakti kuŗā tu no mums aizgāji es varēju gulēt. Es esmu pēdējais un nevaru būt"
1368857,"rādīties. Velns viņu zin kur man palikusi izturība. Agrāk nekad nejutu nogurumu spēles laikā, tagad jau nogurstu tiko spēle sākas. Ech – jāēd vairāk rupmaizes.
Piektdien 2. febr.
Janvāris jau aizlīgots. Ar mācībām esu apmierināts. Tagad tikai vēl vairāk jāpiespiežas un jāsāk domāt jau par pārbaudījumiem. Visvairāk es baidos no pretestības mācības, bet gan būs labi.
Trešdien operā bija Laima un Ņina. Jūtu es esmu spēli zaudējis, esmu iemīlējies un „vainīgā"" ir Reņa. Tomēr varu ar skaidru sirdsapziņu teikt ka es tam visu laiku pretojos. Kādēļ?
Tādēļ ka baidījos tuvoties šai mīļai meitenei, nezināju vai manas jūtas nav acumirklīga aizraušanās. Šo meiteni var tikai mīlēt un cienīt un nevis rotaļāties. Bet arī es nemīlu rotaļu. Tomēr sevi es pazīstu un tāpēc tagad zinu – mīlu. Tomēr vēl sevi pārbaudīšu, neļaušu sirdij vēl tagad gūt uzvaru par prātu. Jānovēro arī vēl pati Reņa, vai drīkstu viņai savu mīlu piedāvāt. Varbūt viņa to tev nemaz nevarēs sniegt. Tomēr es arī esmu lepns cilvēciņš un varu ņemt tikai to ko otrs dod no sirds. Tādēļ Imi, esi stiprs un pārbaudi savu mīlu. 
Piektdien 16.II.
Šī ir man visbēdīgākā diena. Mana māmiņa ir ļoti slima. Temp. ir 39,8. Es gaidu pašlaik ārstu. Labi būtu ja māmiņu"
1368863,"viņu pie sienas. Tad viņš apmierinājās, bet acīm redzot pārgājis uz pagrīdes darbību. Vai es vairs drīkstu Reņai tuvoties, kad Modris šo lietu ievārījis. Es tak nevaru iet pie Reņas un nomazgāt sevi tīru. Eģa gan apsolijās ar viņas parunāt.
Jā, Modris tiešām reiz ir bijis spējīgs mani sāpināt nu pat ļoti stipri.
2. Lield. svētkos 25. martā.
Reiz es esmu atkal īsti priecīgs. Ar Reņu man viss ir nokārtots. Modris tiešām ir viņai sastāstījis trakas lietas. Es brīnos kur viņš visu to ir izgudrojis. Es jau nemaz nezināju ka esmu otrais Kazanova. Reņa gan jau nav visam tam ticējusi, tomēr šaubas Modris viņā tomēr radījis. 
Reņa kaut tu zinātu ko man nozīmē šīs labās beigas. Es mīlu Reņu un jau domāju ka šī meitene man pazudīs. Tomēr tagad man vēl ir cerības, es jūtu ka neesmu arī viņai galīgi nenozīmīgs. Laiks rādīs vai drīkstu Reņai teikt savas jūtas jeb nē.
Ach – jāģērbjās un jāiet pie Ērika, tur taču būs arī viņa – mana mīla. Tev Imi derētu tagad auksta duša, tā noskaidrojot galvu.
Trešdien 27. martā.
Es izskatos pēc mērkaķa, seja man ir pilnīgi pietūkusi, tas ir no caurvēja. Kā mani puikiņas šodien skolā apceļ, par dzērajpuiku vien saukā. Jā! man tiešām ir īstas pēcsvētku paģiras. Tagad nu gan ir dūšīgi jāraujās ar mācībām."
1368854,"Otrdien 9. janv.
Eaaujos atkal par skolu. Vakar kā pie pirmās dienas dabūjām krietni izsalties. Laiks tagad tiešām ir ļoti auksts. Rīgā šodien ir –29°; Latgalē ir vēl aukstāks. Tagad brauciens uz skolu ir taisni mocība. Ar šausmām jādomā par karotajiem, sevišķi Somijas kaŗa laukos. Jā! pati daba tagad pārbauda cilvēku izturību. Tomēr gods somiem, šīs somu brīvības cīņas ieies vēsturē ar zelta burtiem.
Kautkur Karēlijas cīņu laukos nolīcis savu galvu, lepnais Somijas sportists Vasēnius. Viņš mira varoņa nāvē un aiziet mūžībā ar pasaules meistara godu atrslidošanā. Šis sportists man ārkārtīgi patika. Redzēju es viņu Eiropas meistarībā Rīgā.
Jā! tāds ir kaŗš, lai Dievs dod ka tās nepiemeklētu arī mūsu zemi.
Svētdien 14. janv.
Šodien dzīvoju pagājušās nakts atmiņās. Svinējam Taņai vārda dienu. Pārstāvēta bija tikai jaunatne. Bija septiņi puiši un septiņas meičas. Laiku pavadijām ļoti jauki, dejojām visu nakti.
Es reiz atkal pēc apmēram 3 gadiem tā tuvāk satikos ar Renāti – savu pirmo lielo bērnības mīlestību. Ak! biju kādreiz par šo meiteni sajūsmināts, toreiz bieži viņas arī satiku. Bet tad mēs atsvešinājamies. Tomēr viņas"
1368865,"Sestdien 13 aprilī.
Šī man ir laimes diena. Visas šīs dienas gribēju es Reņai tuvoties, bet vienmēr pietrūka drosmes. Tagad tas ir noticis: Mīlu Reņu un laikam saņemu to arī pretīm.
Esmu tagad tik laimīgs, pirmo reizi kopš māmiņas nāves man ir tik labi.
Tagad tikai jāmācās lai sekmīgi beigtu šo mācības gadu, nedrīkstu atstāt novartā šo manu svarīgāko patreizējo nodarbošanos.
Ir jau vēls, nupat beidzu mācīties un guļu vaļējām acīm. Domāju par Reņu, māmiņu un visam citām lietām. Man taču tagad jādomā arī par saimniecības lietām. Tēvs naudu atdod man un man tagad par visu jāzin. Viņš pats ir stipri paguris, daudz arī dzer. Tā viņš mierina savas bēdas, vai nu to nevar citādi darīt. Viņš dzērumā notērē daudz naudas un pēc tam atkal visu nožēlo, bet tad jau ir par vēlu. Kad pārmetu viņam dzeršanu viņš dusmojās, mēs biezi abi strīdamies.
Tomēr man arī tēvs jāsaprot. Man taču vēl visa dzīve priekšā, ar laiku manas bēdas apierināsies. Bet tēvam? bez manis viņam vairs nekā nav. Redzu ka mātes nāve viņu ārkārtīgi sāpina. Dzirdu ka viņš naktīs bieži šnukst un ļoti nemierīgi guļ.
Tomēr ceru ka viņs apmierinās savas bēdas savādāk, bet ne alkaholā.
Jā! mana bezrūpīgā jaunība nu pagājusi. Tagad man jāveido pašam sava dzīve, par visu tagad pašam jābūt skaidrībā."
1277353,"Pirmdien. 11. XII.
Pieturās pašlaik stingrs sals ap 10° C. Cilvēki pieradusi vasaras teici, iet tīri sabozušies. Arī es stāvot tramvajā uz platformas sūkāju nagus. Saņēmu šodien no Taņas ielūgumus uz Dr. ģ. balli, būs jāaiziet. Šodien skolā atgriezies viens ""pazudušais dēls"", Feizaks. Viņš arī taisījās izceļot uz Vāciju, tagad tomēr nolēmis palikt, puiši zobojās. Turpretīm Beķeris aizbrauc, mums visiem viņa ļoti žēl, bija viņš mums mīļš klases biedrs. Pats viņš arī ļoti nevēlās braukt, bet pārējā ģimene uz ceļiem metoties lūdzās lai viņš brauc līdzi. Beķerīts ir galīgi noskumis. Šovakar bija viņš atnācis uz skolu atvadīties, solījās vēl rītu pienākt. Man ir skumji, nebiju ar viņu pārāk tuvu iedraudzējies. Tagad redzu ka man viņš arī ir bijis mīļš, bet tur neko nevar darīt, tas ir liktenis. Arvienu vairāk sarūk manu klases biedru skaits. Esam klasē tikai vairs 29 skolnieki, kādreiz bijām 45. Kur nu katrs palicis, dažs labs ir jau no atmiņas pagaisīs, bet daudzus vēl ilgi atcerēšos.
Otrdien 12. XII. 39. g.
Nu varu atviegloti uzelpot, izlaboju vācu valodā un nu uz svētkiem ""Bleķis"" man izlika 3. Tā tad nu vācene būtu kārtībā. Rakstījām klases darbu arī tiltos, to uzrakstīju apmierinoši. Ir tagad tāda patīkama sajūta, tu cilvēks zini, ka tuvojās svētki un tādēļ ir prieks mācīties. Tad varēšu atpūsties, jo ir tiešām"
1368885,"sirsnīgi aprunāties. Meklēju cilvēku kam varu mīļi pieglausties, izstāstīt sava skumjas un prieku. Manā ceļā stājās Reņa, cerēju, ka nu reiz man ir īsts draugs. Mīlēju Reņu un tikpat nešaubīgi mīlu arī tagad. Tomēr kautkas nav kārtībā – nav sirdij miera. Es Reņai esmu uzticējis visus savus iekšējos pārdzīvojumus un izjūtas. Vai Reņa man būtu atbildējuse ar to pašu? Nē! Viņa katru reizi ir savādāka. Kad gribu viņai kādreiz tuvoties viņa mani atstumj, dažreiz atkal nē. Kādēļ tas tā? Ēriks K. gan saka, ka mani tikai tādas meitenes varot saistīt, tādas kas vienmēr esot mainīgas. Negribu es tomēr viņam piekrist. Viņš spriežot no agrākiem piedzīvojumiem. Tiesa – agrāk es sajusminājos par katru glītāku sejiņu, bet šī jūsmošana atkal ātri izbeidzās. Esmu ar viņām padejojis, paterzējis un ar to arī viss ir beidzies. Esmu vienmēr bijis meiteņu uzmanības centrā, bet vienmēr es arī kautko šai barā meklēju. Biežāk saejoties ar kādu meiču pētīju, vai viņa atbilstu manam raksturam. Dažas man ir izlikušās īstās un vienmēr vēlāk izrādas ka esmu maldījies Reņu pazīstu jau sen un vienmēr mani pie viņas kautkas saista. Iemīlēju viņu un nu varu teikt ka tā bija un ir pirmā īstā mīla. Gāju pie Reņas ar tīrām un skaidrām domām. pastāstij
is
 arī par savām pirmām aizraušan[nosvītrots] simpātijām"
1368882,"Strādāju visu laiku praksē. Pelnu tagad četrus latus dienā. Reņa tagad uzturās jūrmalā. Svētdien brauksim pie viņas viesos. Reņa! jā vienmēr domāju par šo vārdiņu. Viņa man tagad ir kļuvusi gandrīz nepieciešama. Bet labāk par viņu daudz nerakstīšu, jo to visu nemaz neprotu uzrakstīt Pēdejās dienās jūtos ļoti noguris. Tas laikam no treniņiem. Mācamies abi ar Eriku „vācceni"". Drīz jāsāk šķirstīt arī būvmācības piezīmes.
Svētdien 21. jūlijā.
Latvijas vietā tagad ir padomju Latvija. Idejāli par kuriem cīnijās iepriekšējā paaudze, pasludināti kā nederīgi. Tauta pilda ielas, kliedz, brēc un gaida leiputriju. Vai tiešām tie visi ir latvieši? Tomēr daudzi gaida, un sagaidīs, ka laiki mainīsies. Arī es to ceru. Nenoliedzami! iepriekšējai valdībai bija daudz trūkumu. Tomēr pirmā vietā jāliek Latvijas neatkarība. Viss pārējais ir nobīdams otrā vietā. Redzēšu kas notiks vēlāk.
Šodien viesojamies pie Reņas jūrmalā. Bez manis vēl bija abi Ēriki. Pavadījam jauku svētdienu. Iepazinos ar Reņa pielūdzēju Jāni. Visumā patīkams puisis, varbūt mīl mazliet palielīties. Viņš arī Reņu mīl (varbūt arī nē!) Es tomēr nebaidos. Ja Reņa mani atstātu tad viņa to vispirms pateiks."
1368869,"Es kādreiz tā vairāk pavēroju Ņinu. Eģa par viņu man vienu otru reizi ir nolasījis garus „rakstura pētīšanas datus"". Pēc agrākiem datiem viņa esot ļoti kaprīza. Gara stāvoklis viņai esot stipri svārstīgs. Tomēr viņa esot jauka meitene.
Šim pēdējam uzskatam es arī piekrītu, viņa tiešām ir patīkama meitene. Tomēr vienu otru reizi viņas gaŗa stāvoklis tiešām ātri mainās. Man liekas ka viņa vienu otru reizi mīl arī drusku patēlot. Tas jau nu gan esot sieviešiem patentēts paradums. Ar Reņu viņa skaitās draudzene un cik varu spriest ta viņas satiek diezgan labi. Senāk gan, pēc Reņas izteiciena, viņas esot vairāk strīdējušās. Nu droši vien meitenītes pieaug un līdz ar to paliek arī nopietnākas. Parasti jau gan saka „kas mīlējās tie ķīvējas"". 
Otrdien 14 maijā.
Diena paiet mācoties t. i. rasējot. Pie mācīšanos vēl netieku, tiešām nezinu kā veiksies ar pirmo pārbaudījumu.
Vakarā bijām „
Liesmā"". Pēc tam bija man nopietnāka saruna ar Reņu. Viņa ar Ņinu nolēmušas ar „
četrīšiem"" vairs nesatikties. Iemesls četrīšu dzeršana. Arī man jāizvēlās vai nu piedalīties dzeršanā un ateikties no Reņas vai otrādi. Acīm redzot Reņa domā ka man ir grūti izdomāt šo problēmu. Žēl es domāju ka viņa labāk sapratīs, ko viņa man nozīmē. Taisnība tas tiešām ir ka es esmu nedaudz palaidies, tomēr savu mieru zinu un biju nolēmis dzeršanu ierobežot pilnīgi, to arī darīšu bez priekšā liktās „
izvēles"","
1368879,"Svētdien 2. jūnijā.
Šodien gribēju mācīties, bet neko daudz nepadarīju. Nevaru neko galvā paturēt. 
No rīta zvanīju Reņai, viņa ar eksīti laimīgi galā. To es meitenītei arī sirsnīgi novēlēju. Viņa otrdien brauks ciemos pie Ņinas, pec tam uz Ogri un citur. Gribēju viņas vēl satikt, bet viņa ir tik nevaļīga, nevarot noteikt laiku. Es arī vairāk neuzbāžos, kad jau viņa negrib ko tad es tur maisīšos. Man paliek tā skumji, pienāk vasara un nu drīz būtu vairāk brīva laika, bet tad Reņa te nebūs. Varbūt rudenī viss būs mainījies. Vai tiešām viņa nevar tagad vēl atlicināt kādu brītiņu laika un iznākt pastaigāt. Droši vien viņai tas apnicis. Tad jāmēģina arī man vairāk neuzbāsties. Lai nu kā tomēr apnīkstoš es arī negribu būt. Papūlēšos tagad nodoties citām lietām, vispirms vēl jāmācās.
Vakarā spēlējam slimnicā atkal volejbolu. Es iemācījos atkal gremdēt un Biruta izrādās ir laba cēlāja. Mēs raujamies visi tik centīgi, ka izmetāmies sporta tērpos. Biruta vingrošanas tērpā izskatās ļoti sievišķīga, viņa tiešām ir jau pieaugusi sieviete. Jā! gada steidzās un līdz ar to mēs arī pieaugam. Vēl daži gadiņi un tad iziesim dzīvē jau kā pilnīgi pieauguši cilvēki."
1368877,"pamana un tūliņ sakas apcelšanās.
Laiks ir ellišķīgi karsts un mēs saulē cepjamies kā zuši. Tagad jau visi ilgojamies ēnas. Pusdienas laikā mūsu „galma fotogrāfs"" Ilmārs mūs fotogrāfē dažādās pozās. Pēcpusdienu cītīgi strādāju ar Vilda līmetni. Vilds skaitās labākais līmetnis un strādāšana ar viņu ir parocīga. Aparāts tomēr ir pārāk jūtīgs, tādēļ nolasīšana iet samērā lēn
i
.
Vakarā satieku Reņu, viņa pārbaudījumu uzrakstījusi samērā labi. Ņina, Skaida un Spole arī ir uzrakstījušas samērā labi. Es jau arī pārbaudījuma laikā par meitenēm domāju. 
Pastaigājoties ar Reņu visu laiku terzejām. Man viņas tuvumā ir labi, tomēr arī kāds nemiers. Atvadījos no Reņas līdz sestdienai, tad viņai pēdējais pārbaudījums. Atlikušās dienas cītīgi jāmācoties. Novēlu viņām visām četrām labas sekmes.
Trešdien 29 maijā.
Šī ir manas māmiņas nāves diena. Jau trīs mēnešus māmiņas vairs nav. Nav man vairs mans labākais draugs, jo māmiņai es varēju visu uzticēt. Viņa mani vienmēr saprata un kad man bija izgājis šķībi, tad vienmēr man piedeva un mierināja. Es esmu tik neiedomājami daudz zaudējis. Brīnos par sevi, ka esmu tik daudz izturējis. Tomēr man ir viss jāpārvār un es to arī daru. Brīžiem tomēr uzmācas tādas skumjas, ko nezinu ko darīt. Tad aizeju pie māmiņas kapa un tur tad rodu mierinājumu"
1368876,"pūlī tik vientulš. Domas kavējas arī pie Reņas. Meitenīte droši vien jau guļ. Jā! tiko es neko nedaru un nododos domām tad tās ilgi kavējās ap Reņu. Tomēr reti kad šīs domas ir mierīgas, vienmēr starp tām ir kautkādas šaubas. Kādēļ es vienmēr mocu sevi ar šīm šaubām.
Svētdien 26.V.
Krustmātē ir aizņemta un tādēļ es pats apkopju māju. Tā laiks pāiet nemanot. Tad aizbraucu uz kapiem pie māmiņas. Šeit viss tik klusu un mierīgi. Kapiņš ir jauki apkopts, par to gādā kapsargs un tantes. Māmiņai ir tik mierīgi, lai viņa dus. Atnāk arī tēvs, tas nabags tūliņ raud, jā skumji ir visiem. Pārnācis mājās jūtos fiziski un garīgi noguris, tādēļ guļu. Pievakarē pabraucu ar riteni. Pie manis atnāk arī Ēriks, viņi visi šodien bija zaļumos. Viņš ir tik bezrūpīgs un jautrs. 
Kādēļ es tāds nevaru būt. Agrāk es taču biju nevaldams. Bet tagad es sevi nepazīstu. Kad esmu cilvēkos tad vēl nekas, bet vienatne man tik drūmi. Skumstu par māmiņu un par daudz ko citu. Tomēr pēc tam man paliek labāki. Kad es ko iedomājos tad tūliņ acīs asaras. Arī tas agrāk nebija, bet no tā nevaru izbēgt. Sevišķi jūtīgs esmu attiecībā uz Reņu, šo mīļo meiteni.
Otrdien 28.V.
Šodien Reņai, Ņinai un pārejām meitenēm ir pirmais pārbaudījums. Turu meitenēm īkšķi. Puiši to tūlīt"
1368870,"Manī radās jautājums vai es tiešām baudu Reņas pretmīlu. Daži apstakļi manī rada šaubas, t. i. ka Reņa tikai iedomājās ka mani mīl. Piemēram viņas priekšā liktā izvēle, mīla taču piedodot visu. Tomēr varbūt šeit izpaužas viņas lepnums t. i. ka man jābūt viņas mīlas cienīgam. Tad arī viņas slepenība. Tiesa, visiem jau nevajaga zināt mūsu attiecības, bet viņa to slēpj arī no savas draudzenes.. un pēc viņas principiem, draudzenei viss jāizstāsta. Tā tad viņa šini ziņā apiet arī savus principus. Tas 
šis iemesls
 manī arī rada šaubas. Bet varbūt Ņina ir atkal tāda kā drusku [..]
Viņa prasījis man vai laiŅinai stāstot vai nē. Teicu, ka tās pilnīgi atkarājās no viņas, ja man ir vienaldzīgi vai Ņina tā zina jeb nē. Tomēr arī gadījums.man sirdī iemet nemiera dzirkstelīti. 
Tad vēl Reņas atturība . Viņa man vienmēr aizraida „ka atrodoties uz ielas"". Tam redzot es nespēju Reņu tā aizraut lai viņa kaut uz bridi aizrautos, Bet varbūt ka šis miers ir Reņas raksturā un stāv pretstatā manai nesavaldītākai rīcībai. Tā tad ir daudz iemeslu. Tomēr neskatoties uz to kas rada man sirdī šaubas, bet katrai šaubu daļai pretīm stājas atkal ticības laimei. Tomēr ceru ka Reņa patiesi mani mīl, bet"
1368873,"Tas it tiesa ka mīla taču neizpaužas tikai skūpstos un glāstos. Mīla taču ir kas skaists un cēls. Mīlas pamatā taču ir divu cilvēku garīgā saskaņa, tai taču jāsavieno šo cilvēku iekšējais .es. Tomēr mīla nav arī noliedzoša, tai ne vienmēr jāievēro sabiedrībā pieņemtās formas un ieražas. Mīlai vajaga abus objektus vienot un nevis šķirt. Mīlu vajaga ņemt ar sirdi un nevis ar prātu, un vai tomēr mīlas laimē cilvēka ģēnijs nav attīstījies visvarenāks. Cilvēkam kuŗu mīl un kuŗš pats mīl vajadzētu būt jautram, laimīgam, bez drūmām domām un skumjām. Tomēr man tā nav. Es gandrīz vairāk skumstu kā priecājos. Mani moca Reņas atturība, viņas mūžīgais miers. Tomēr viņas iekšējā būtība ir ļoti jūtīga. Daudzās lietās viņa mani saprot, piemēram, kad mani māc skumjas par māmiņu tad Reņa vienmēr paglāsta vai paspiež manu roku, tad man ir tik labi. Bet kad esam vieni tad nevaru atcerēties brīžu kad Reņa man tā mīļi pieglaustos. Vienīgi kad es pirmais viņai pieglaužos, tad viņa atturīgi atbild. Vasaru Reņa aizbrauks, man paliks varbūt tikai viņas bildīte, bet vai tad faktiski būs kas mainījies. Šī fotogrāfija vismaz man neaizrādīs „Imi te ir iela"", „
Imi vai tādēļ mēs nācām uz mežu"" u. t. t. Bet varbūt man arī nebūs šīs fotografijas, tad man būs tikai atmiņas. Kas zin varbūt rudenī"
1368883,"Bet es jūtu, ka arī Reņas sirsniņa pukst manai pretīm. Šo meiteni bez cīņas es tomēr neatstāšu nevienam. Rīgā ieradāmies ar pēdējo vilcienu.
Pirmdien 22. jūlijā.
Naktī iebraucot pilsēta man gadijās res piedzīvojums. Tramvajā es satiku savu brālēnu. Viņš bija iereibis un klārēja man savus politiskos uzskatus. Pretīm man sēdēja eleganti ģērbies „kungs"". Izkāpjot no tramvaja viņš iesāka ar mani sarunāties un lūdza vai es nevarot viņam nogādāt uz kādu vietu vēstuli. Viņš man piesolīja četri lati naudas. Intereses pēc viņam arī sekoju Viņš dzīvoja šosejas un Atgāzenes ielas stūrī. Iegājam dzīvoklī, elektrības viņam nebija un viņš aizdedzināja sveci. Izjūtu mazliet bailes un nodomāju, tiko viņš mani aizkārs es došu viņam nokauta sitienu. Vīrs neizskatijās sevišķi spēcīgs. Viņš pēksņi mani uzaicināja pie viņa palikt par nakti Es to noteikti noraidīju un pieprasīju lai laiž mani ārā. Viņš lūdzās labu laiku, arvienu vairāk solīdams. Man radās milzīgs riebjums. Viņš pēkšņi nobrauca man ar seju gar lūpām. Es viņu spēcīgi atgrūdu un biju gatavs viņu smagi pārmācīt. Redzēdams ka lieta neveicās, viņš mani arī izlaida."
1368875,"Tie dabū rauties pamatīgi. Mēs pārejie pārbaudam līmetņus, tas ir tikai dažu stundu darbs.
Visu pārējo laiku sauļojamies un sportojam. Spēlējam voleju, rokas bumbu un skrienam sprintu. Bijām arī peldēt, t. i. mēģinājam to darīt. Ieskrēju ūdenī un metos peldus, tomēr tūliņ lecu augšā un jozu uz krastu cik ātri vien varēju. Ūdenis bija ellišķīgi auksts. Pārējiem puikiņām negāja labāki. Pievakarē mēģināju puišiem spēlēt līdzi kārtis, tomēr šo jau man četrās minūtēs izvilka 30 santīmu. Atkāpos pie laika. 
Pārbraucis mājās, neskatoties uz lielo nogurumu aizgāju uz Arkādiju. Biju sarunājis iet reizā ar Induli, bet es nokavējos un viņš jau bija aizgājis. Nosēdos tādā klusākā stūrī un noskatījos uz šo profisonālo balles publiku. Neko labu tur nevarēju redzēt. Sevišķi man nepatīk meitenes. Tā riebīgā lauzīgā gaita un rupjā valoda. Zēniem to vēl tik traki nejūt, bet kad tādas var būt meičas, tas tiesām tad ir pārāk muļķīgi.
Man ir tik skumji, vārbūt tas ir nogurums. Domās salīdzinu iepriekšējo un tagadējo pavasari. Tad bija māmiņas, bet tagad māmiņa kapsētā. Man ir tik liela tukšuma sajūta, jūtos šinī pūlī"
1368867,"Svētdien 5 maijā.
Šo dienu nosvinēju kā īstu svētdienu. No rīta biju mežā un abi ar Leju noturējām stingru treniņu. Mācijos startēt jo man vēl trūkst kustībās vajadzīgā asuma. Arī izturības ziņā varētu vēl daudz ko labāku vēlēties. Tomēr vēl jau sezona tiko sākās un ja tik cītīgi trenēšos tad rezultāti būs labi.
Pieminu šodien savu māmiņu. Pagājušo gadu ģimenes dienā bijām kopā, tagad varu tikai pasēdēt pie māmiņas kapa. Vēl vienmēr domāju, ka viss tas ir ļauns sapnis. Baidos no atm
oš
anos.
Vakarā biju kopā ar Reņu, Ņinu un Spoli. Bija vel arī „Puķīte"" un Ķika. Tā negribot salīdzinu Reņu ar Ņinu un Spoli. Katra Reņas kustība, smaids"
1368880,"Piektdien 14. jūnijā.
Neesmu vairākas dienas rakstījis, bet nebija jau arī vaļas. Tagad nu eksīši ir garam, tomēr tikai līdz rudenim. Tas pēcpārbaudījums man daudz ko no vasaras sabojās. Tomēr pie tā ir jāpierod. Vakar un šodien mocos ar galvas sāpēm un nelabu sajūtu Tas viss laikam pārpūlēšanās sekas; pēdējās divās dienās tika jau arī rauts.
Reņa ir projām, ceturtdien aizbrauca uz laukiem. Man tagad ir tāda sajūta, itkā būtu kautkas pazudis. Otrdien bijām pēdējo reizi kopa. Šo reizīti es gan neaizmirsīšu. Tagad es zinu! Reņa mani mīl, jo tie skūpsti ko mēs apmainijām to apliecina. Tik mīļa un jauka Reņa bija pirmo reizi. Pavadijām abi kopā vairākas brīnišķīgas stundas Tagad redzu cik muļķīgas bija manas agrākās šaubas. Tagad tādas vairs nav.
Solījāmies viens otram rakstīt, to rītu jau arī darīšu. Varbūt Jāņos – Nītaurē? Tas tiešām būtu jauki. Tad gan mēs līgotu!
Trešdien 26. jūnijā
Notikumi tagad mainās tik strauji, ka nav iespējams tiem pilnīgi izsekot. Kopš pirmdienas Latvijā ienāk krievu karaspēks. Pa šoseju visu dienu dārd tanku kolonas. Sajūta ir ļoti nospiesta. Kas būs jaunā valdība? Atbildi vēl neviens nezina. Kur vien acis meti, visur krievi un tanki. Lai nu kā"
1368886,"Šinī laikā neesmu nevienai meičai mēģinājis tuvoties. Tā tad viss izliekas labi, bet tomēr tā tas nav. Es nezinu, vai tās man ir slimīgas iedomas, vai arī nē. Reņa kā man šķiet paliek aizvien atturīgāka un vēsāka. Mani vienmēr māc šaubas. Varbūt Reņa mani nemīl un tikai aiz draudzības vēl šo lietu turpina. Varbūt ka ir radies kāds cits un sirdij taču nevar pavēlēt. Tādēļ es nolemju ar Reņu reiz nopietni parunāt. Jo, ja jau nebaudu pretmīlu tad taču tas viss pārvēršas par komēdiju. Tad labāk škirties. Man būtu savas sāpes jāpārvar, un es tās arī varētu pārvarēt. Es žēlastībai un izdzisušai mīlai esmu par labu. Nevienam es nesūdzēšos un nevienam savas sāpes nelikšu un nevaru likt līdzi ciest. Tā tad es gribu zināt skaidrību.
Trešdien 28 augustā 40. g.
Šovakar man „kaulos guļ"" treniņā nogurums. Treniņus izvedu diezgan sistemātiski. 21. augustā startēju pirmo reizi, bija US pārbaudes sacīkstes. Skrienot pret vēju un mīkstā skrejceļā sasniedzu 100 m 13,1 sek. Sākumam tas apmierina. Tagad mani trenēs gar
g
abalnieks Vārna. Viņš cerot no manis iztaisīt lietas koku. Lai viņam labas sekmes! Sestdien beigšu strādāt praksē un ar pirmdienu cītīgi sākšu gatavoties pēcpārbaudījumam."
1368881,"bet mūsu patstāvība ir iedragāta.
Grūtas dienas ir arī Francijai. Tai jākapitulē. Žēl man franču jaunekļi. Kādēļ tiem bija mirt? Tagad visi upuri veltīgi.
Kādēļ man jādzīvo šinī laikmetā. Viss notiek pretēji tam, kā es cerēju. Vecā paaudze redzēja Latvijas augšāmcelšanos. Vai man būs lemts redzēt mūsu valsts brīvības bojā eju? „Vecie"" redzēja sabiedroto uzvaru. Vai mēs redzēsim pretējo? Visur uzvar vaŗa un nevis taisnība. Kādēļ tas tā>
Eiropā risinas vēsturiski notikumi, tomēr mūsu dzīve rit tālāk. Es arī strādāju praksē. Pelnu 3,20 lati dienā, bet ir arī fiziski jāstrādā. Vakari paiet ātri. Biedri pamazām izklīst – aizbrauc uz laukiem. Rītu aizbrauc Taņa un abas māsas. Voldis brauks Jāņos. Es Jāņus svinēšu Iecavā pie Uldi. Reņa uz Nītauri netiek un tādēļ šis brauciens atkrīt. Kad tagad satikšu Reņu – to nezinu. Varbūt tikai rudenī! Aizrakstīju viņai vēstuli un drīz gaidīšu atbildi. 
Otrdien 16. jūlijā.
Laiks steidzas milzīgiem soļiem. Viss mainās tik strauji. Lieli vīri tiek atcelti no amatiem, citi rodas viņu vietā. Jaunā valdība sola daudz labumu. Vienā otrā lietā strādnieku intereses jau tiek ievērotas, cerēsim ka tā tas arī turpināsies. Jaunā valdība man tikai tad patiks, ja ta pirmā vietā liks nacionālās intereses"
1368884,"Cik cilvēki tomēr var būt riebīgi! Tante mani šodien rāj ka man nevajadzējis šādi riskēt. Es tomēr nejutu nekādas bailes. Tas man bija skaidrs ka ne jau vēstules dēļ viņš mani aicināja. Tamdēļ man bija ziņkārība ko viņš īsti no manis grib. Tagad nožēloju ka aizgāju, jo tas taču bija tik riebīgi. 
Trešdien 24 jūlijā
Man atkal nepatikšanas ar tēvu. Viņš iesācis atkal dzert un nenes naudu mājās. Ja viņš savu izturēšanos nemainīs, tad man kautkas tai lietā jādara. Parāk daudz viss man gulstās uz pleciem. Ja būtu māmiņas, tad viss tas būtu novērsts. Savas māmiņas trūkumu es jūtu pārāk bieži. Brīnos par sevi, kā es varu bez māmiņas iztikt. Manas labākās domas tagad veltītas Reņai. Šī meitenīte pilnīgi pārvalda manu sirdi. Nezināju, ka mīla var cilvēkam tik daudz dot. Man liekas, ka es kļūstu pilnvērtīgāks. 
Otrdien 27. augustā.
Jau rudens! Rīti ir tik vēsi un miglaini. Dienas vējainas un saulīte tikai pa retam tā kaunīgi parādās. Neesmu ilgi rakstījis. Parīt paies seši mēneši kopš māmiņas vairs nav. Viņas trūkums ir visur manāms. Mānā dzīves ceļā izrauts liels robs, kuŗu nezin vai kad varēs izlabot. Esmu meklējis cilvēku ar kuŗu varētu tā"
1368878,"„Man vienmēr ir tāda sajūta ka māmiņa tepat tuvumā. Mātes tēls man vienmēr ir acu priekšā. Sevišķi dzīvi atminos ainu, kad māmiņa ieradās operā uz Tanheizeru. Viņa ienāca vestibilā un man tā mīļi uzsmaidīja. Šo smaidu es nekad neaizmirsīšu, tas vēl lidinas ap mani. Otrā dienā pēc šīs izrādes māmiņa jau bija slima. Tagad rakstot man atkal neiedomājami žēl ir māmiņas, es varētu raudāt bet pie manis ir Voldis. Kad vīņš aizies tad man vairs nav  jāturas, tad varēšu vienatnē pārvarēt izciest savas sāpes.
Sestdien 1. jūnijā.
Šodien izbeigsim darbu Vecāķos. Ir jau arī apnicis šeit ņemties, netiek arī pie mācīšanās. Es gribēju šodien paslinkot bet nekas neiznāk, jo daudzi puiši nav ieradušies un tādēļ nu jāraujās. No paša rīta gan mežā drusku nosnaužos. Es turu īkšķi, jo „Olavietes"" šodien liek pēdējo eksīti. Visvairāk domāju par Reņu. Ceru ka viņai izies labi. Pēcpusdienu ejam no Vecāķiem ar kājām uz Ziemeļblāzmu un tad ar autobusu uz Rīgu Vakarā pie Taņas spēlējam volejbolu."
1368874,"man arī izzudīs pati Reņa un paliks tikai atmiņas, tomēr šīs atmiņas kas būs pilnas skumjām man neviens nevarēs atņemt.
Pašlaik rakstot jūtos tik vientuļš un paguris. Turu rokās Reņas sirsniņu – manu amuletu pārbaudījumā, tas piesātināts ar Reņas īpatnējo smaržu. Šī sirsniņa man tik mīļa, tā taču vienmēr dusējusi pie Reņas baltā kakla. Skūpstu šo nieciņu, tas man ir atļauts, vismaz neviens to man nevar liegt. Tagad zinu kā nedrīkstu Reņu skūpstīt, to es ievērošu un nekad ar to Reņai neuzbāzīsos. si Imant pieticīgs un apmierinies ar to ka tu drīksti viņai vismaz pieskārties. Tagad beigšu rakstīt, vēlos tumsu. Gulēšu, domādams par māmiņu un Reņu, varbūt arī raudāšu, bet to taču neviens neredzēs. Ak! kādēļ man tik skumji, vai tā ir nojauta ka Reņa kuŗa man tagad jau šķiet tik tāļu, drīz pilnīgi izzudīs. Tad būs izsapņota mana lielā jaunības mīla. Kaut Reņa tikai drusku, drusku nojaustu ko tā, cik plašu vietu viņa ieņēmusi manā sirdī.
Sestdien 25.V.
Raujamies par Vecāķiem. Pirmās divas dienas mēs tikai slaistāmies. Īstā mērīšana sāksies pirmdien. Tagad grupas ir sadalītas divās daļās. Pirmās puses sprauž pludmalē līksn
e
s,"
1368868,"un vārdiņš mani saista.
Spole ar savu klusēšanu mani nomāc, es viņai esot simpātisks. Ka es tur varu viņai līdzēt? Neesmu tak viņai arī nekad kādas cerības devis. Ja es būtu Spoles vietā es vismaz ārēji smaidītu. Vienatnē tad vairs nekas nav jāslēpj, tad var izbēdāties. 
Otrdien 7. maijā.
Daudz nerakstīšu, moca šausmīgs nogurums. Pagājušo nakti nemaz negulēju, visu laiku rasēju. Tagad arī divas stundas gulēju un drīz iešu atkal šnākt. Izgāju uz ielas, varbūt satikšu Reņu. Tomēr iela jau tukša. Nāku iekšā un mēģinu mācīties. Tomēr nevaru, acis līp cieti. Paterzēju vēl drusku ar Voldi un nu tagad gulēt.
Trešdien 8. maijā.
Šodien nepatīkama diena. Dzelzceļos biju labi sagatavojies klases darbam. Domāju ka varēšu rakstīt divas stundas, tādēļ rakstīju nesteikdamies. Tomēr Grabis pēc stundas to jau pārtrauca, tā nebiju vēl ne pusi uzrakstījis. Acīm redzot Grabim ar savu „iezāģēšanas"" politiku labi veicās
Sestdien 11. maijā.
No skolas nāku reizā ar Reņu, Ņinu un Spoli. Arkādijā Reņa ar Ņinu mani nosēdināja uz sola un tad sāka mani pētīt. Pa starpam viņas „mistiski"" saskatijās un sarakstijās ar maziem „
pēperīšiem. Man diezgan bija ko turēt. Beigās Ņina paziņoja ka pirmais cēliens beidzies. Redzēšu kāds būs nākošais."
1368872,"Sestdien 18.V.
Man neveicās. Dzelzsceļos, šodien dabūju zināt, man viss ir nokārtojies labi. Biju jau tīri priecīgs, bet atkal jauna ķibele vietā. Būvmācībā bija pēdējais klases darbs es  nebiju neko sagatavojies un rīkojos ar „špikeri"". Jēkabiņš to pamanīja un mana dziesma ir izdziedāta. Tagad man būvmācībā nodrošināts pēcpārbaudījums, tikai brīnums mani vel var glābt no tā. Sajūta tiešām ir muļķīga, neesmu vēl nekad pēcpārbaudījumu baudījis. Tomēr jāapmierinājas. Es vēl nekad nebiju pieķerts arī špikošanā, nu manam „draugam"" Jēkabs
onām
 laimējies to izdarīt.
Es jau varēju vakar būveni iemācīties, bet nu ir par vēlu žēloties.
Pirmdien 20. maijā.
Brīnums nav noticis un man nu tas gods vasarā mācīties būvmācību. Tas man tiešām ir smags trieciens, tomēr nav vērts žēloties. Tagad tikai labi jānoliek pārejie pārbaudījumi, gan tad nolikvidēšu arī būveni. 
Vakara klejoju ar Reņu. Šī meitenīte tomēr man ir vel diezgan nesaprotama. Mani moca domas,vai viņa mani tiešām mīl, jeb arī nē. Skūpstīt sevi viņa man nelaiž – vai ir mīla! Kad es par to noskumstu, viņa man jautā, ko es viņai slēpju. Jautāšu viņai, kādēļ tik atturīga, vai tas viņai rakstūrā. Varbūt viņa baidās dziļāk aizrauties. Ja tas tā, tad kādēļ viņa baidās"
