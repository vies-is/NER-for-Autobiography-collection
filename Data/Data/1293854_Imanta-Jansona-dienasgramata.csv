File-ID,Transcribed Text
1293964,"Menedzera Bigwooda ģimeni lai Royal Theatr'ī noskatītos pantimine ""Cinderella"" ŠĪ teatra līdzīpašnieks ir Pamellas tēvs un viņa pati galvenās lomas - Sinderellas tēlotājā. Nebiju viņas redzējis turpat veselu gadu. Jāatzīstās ka viņa izskatījās tiešām skaista gan pelnrušķītes, gan princeses drēbēs. Uzmeklēju Pamellas māti un viņa mani aizveda turp. Meitene bij tiešām pārsteigta, ar priecīgu  ""hallo"" saucienu skrēja man klāt un, man par lielu pārsteigumu, pieliecās lai noskūpstītu viņas vaigu. Pārmijām tikai dažus vārdus, jo viņa steidzās lai pārģerbtos tālākam tēlojumam. Saņēmu uzacināju atbraukt vēl un rakstīt. Domāju, bet nesapratu šo dīvaino Pamelas rīcību. Bet lainu kā, nekas sevišks jau tur nav.
Trešdien, 26. janv.
Laiks steidzas un janvaris jau iet uz beigām. Strādāju nometnes birojā, kur klājas pavisam labi. Tas tādēļ ka atgadījās atkal nepatikšanas ar kreisās rokas elkoni. Bij jābrauc arstēties uz Kenterberijas slimnīcu"
1293969,"Savādāks kā citas bij pēdējais sestdienas vakars un svētdiena kopā ar meitenēm. Albertam tā varēja būt pēdējā reize kopā ar mums, (un tā arī iznāca) kas likās tik neticami. Vārdos tas netika daudz minēts, bet to jutām mēs visi. Gribēdams pakaitināt Dzidriņu, stāstīju viņai, ka arī man jābrauc projām. Nebiju domājis, ka tas tā satrauks mazo meiteni. Lielas asaru lāses viņai ritēja pa vaigiem un visu viņa tik nelaimīga, ka nespēju to ilgāk kaitināt un pasacīju ka tikai jokoju. Nožuva asaras un cik bijusi nelaimīga tik laimīga šķita mazā, mīļā zeltmatīte. Cik savāda bija šī svētdiena. Viena no tām nedaudzajām, kad neatdevamies kaistībām, bet jutamies laimīgāki, kā jebkad citreiz. Un atkal asaru pilnas bij meitenes acis, kad negaidot viņa man atzinās, ka Hilda nav viņas māsa, un arī to ko zināju jau sen - Dzidriņa ir precējusies. Par pēdējo viņa runāja ar lielu rūgtumu un nožēlu, lūgdama nekad to nepieminēt. Nešaubos ka patiesi un izjusti bij meitenes vārdi, kad viņa vairākkart teica mani mīlot ar katru dienu vairāk un lūdza piedot abūs izsūdzētos grēkus. Cik labi kļuva atkal. Vēl nebijis siltums, draudzība un mīlestība bija starp mums šajās stundas, kas varbūt ievadīja j
aunu [teksts iztrūkst]"
1293956,"Meklēt, protams, viņu neskrienu. Zinu ka viņa spēlē un drīz pati atnāks atpakaļ. Tomēr manī gruzd neliela greizsirdība un nevaru atrast mieru nekur. Manī brieda vēlēšanas nospēlēt pretīm vēl pamatīgāk, bet savaldiju sevi un nedarīju neko. Laikam tomēr mīlu šo mazo meiteni, jo citādi man viss tas būtu bijis vienaldzīgs. Pat Gaidas tuvums mani tanī vakarā nelikās viļinošs. Bet drīz jau Dzidriņa atgriezās Aizgājām uz mūsu istabiņu un apguldīju viņu savā gultā. Viņa vēl arvien bij drusciņ noreibusi un plāpāja bez stājas tik vaļsirdīgi un reizē naivi, bērniškīgi, ka smīdināja mus visus. Viņas rokas vijās man ap kaklu un lūpas čukstēja mīļus vārdus: ""Cik tagad"
1293968,"nepaklausības gadījumā ar policiju tos izmest uz ielas. Nelīdzēja arī tas un McCulrs dabuja mērot atkal ceļu uz Winghamu. Līdz ieradies bij atkal nesimpatiskais darba ministrijas pārstāvis, kas par katru cenu centās panākt savu. Tā bij īsta vārdu divkauja, kur abas puses par katru cenu centās uzvarēt. Beidzot kundziņi bij krietni nokaitināti un vēlējās tikai vienu no diviem vārdiem atbildei - ja jeb nē. Puiši brīdi apspriedās un atbilde bij - nē. Uz to puišiem piedraudēja ar policiju rītdien izmest no nometnes.
""Deprtācija"" Wingamā. 22. febr. rītā
Puišu domas sāka dalīties. Daži domāja ka jābrauc, citi vēl negribēja palaisties. Beidzot nolēma braukt, jo labi redzams bij tas, ka agri vai vēlu kungi savu panāks. Puiši vismaz godam bij pierādījuši to. ka nav [teksts nogriezts]
Saņēmu vēstuli no Pamelas. Šī raksta varen mīļi. Lūdz lai aizsūtu foto. Beigās pat viens x bij apakšā. Varbūt atbildēšu, bet visumā man šī lieta maz interesē. Arī no Elziņas vēstule. Labā meitene ir priecīga, ka beidzot saņēmusi manu vēstuli. Varu tikai apbrīnot viņas lielo uzticību, nesalaužamo ticību un lielo mīlestību, kādu viņa man dāvājusi un vienmēr vēl dāvā. Ja ļaunā vara nebūtu škīrusi mūsu ceļus, tad nešaubos, ka mēs būtu vīrs un sieva un dzīvotu laimīgu dzīve. Lūk, viss iznāca citādi un es nēsmu bijis tik stiprs, lai pārvarētu visus tos pārbaudījumus un vilinājumus, kas bijuši manā ceļā šos pēdējos gados. Nesmu bijis viņai uzticīgs un līdz ar to cienīgs viņas lielās mīlestības. Elziņa lūdz viņu saprast un neņemt ļaunā ja viņa būtu spiesta precēties, ko viņa darītu tikai nenovēršamu apstākļu spiesta. Protams, to viņai nedomāju liegt, un nevaru liegt. Ir skumji, bet man savā ziņā patīk šis viņas 
nodoms [teksts nogriezts]"
1293965,"katru otro dienu. Tas nu izbeidzies un drīz būs jāatgriežas lauku darbos. Nekas, nu jau drīz būs klāt siltākas dienas. Aiz muguras ir vēl divas sestdienu naktis un svētdienas, kuras pavadījām pie meitenēm. Citādi nekā jauna. Man liekas, un tā tas noteikti ir, ka mana un Dzidriņas mīlestība top arvien lielāka, arvien mīļāka. To varu teikt kā par sevi tā mazo meiteni. Kas gan tur izveidosies?
Pirmdien, 7. februarī
Vel arvien strādāju nometnes birojā. Taisnība, ir jau daudz labākī kā uz lauka, bet cik labprāt gan strādātu tomēr uz lauka, ja vien būtu pilnīgi vesels un spējīgs tam. Nav un nav labāki ar roku locītavām. Ja līdz šim man bij nepatikšanas tikai ar kreiso roku, tad tagad sāka sāpēt un kļuva uz dažām dienām stīva arī labā roka. Tiešām nezinu kas vainas, ārsts saka ka rematisms. Bet lai arī kā šī lieta ir pavisam nepatīkama. Izārstēšana katrā ziņā ir garlaicīga vai arī visā"
1293966,"vilnība [pilnībā] nav iespējama. Dievs zin cik ilgi man būs jāvārgst ar šīm rokām kuras no katra smagāka darba sāk sāpēt un kļūst stīvas, cik ilgi ar rokām kurām trūkst spēka un līdz ar to prieka sirdī. Kad par to domāju, tad gara stāvoklis noslīd galīgi uz nulles. Nupat pavadījām atkal vienas nedēļas beigas pie savām meitenēm, kuru istabiņu varam sākt skaitīt par savām otrajām mājām. Un atkal šis vakars nakts, diena un atkal vakars izskrēja kā viens vienīgs acumirklis. Atkal redzēju un jutu, ka starp mani un Dzidriņu ar katru reizi vairāk un vairāk rodas mīlestība, šī vārda patiesā nozīmē. Lasījam Skalbes pasakas, pārrunājām nedēļas notikumus un iespaidus. Spēlējam patafonu un pārsteidzām meitenes ar jaunām platēm, kuras mēs ar Albertu nopirkam un viņam nemanot iejaucam starp parējām platēm. Atri atnāca pusnakts un devamies gulēt. Bezgala mīļu, bezgala jauki bija tad atkal mirkļi. Mīļi, bez gala mīļi bij mūsu glāsti un tad, tad nāca mirklis, kāds nebij nācis visā šajā laikā, kamēr mēs tiekamies abi"
1293961,"Un atkal omulībā un jautrībā aizrit stundas mazajā, siltajā meiteņu istabiņā. Godājot seno laiku parašas, zīlējam likteni nākošā gadā. Palikam zem tasītēm dažādus priekšmetus, un katrs no tiem kautko zimbolizēja. Tad izvilkam katrs pa trīs no tiem. Sekoja laimes liešana, tupeles mešana un tamlīdzīgas lietas. Gadiem mijoties aizdedzinājām svecītis un novēlēdami viens otram laimes Jaunajā gadā saskandinājam vīna glāzes. Bijām noguruši un ielīdām gultiņās. Sākumā biju nodomājis šo nakti godīgi un mierīgi gulēt. Bet lūk, iznāca gluži pretējais. Gluži nemanot kritām atkal tanī saldajā grēkā... Arvien karstāk, arvien kaislīgāk, līdz, uzklausot meitenes vēlēšanos, aizgāju tik tāļu, cik tāļu vien iespējams mīlestībā aiziet.... Neganta vētra trakoja aiz loga, kad pamodamies. Meitenes nolēma darbā neiet un palika pie mums, kamēr cēlamies mēs abi ar Albertu un skrējam lai noķertu busu. Vējš bij tik negants, ka pret to tikko varēja uz priekšu kustēties. Pārbraucam, paveicam visu kas darams, lai vakarā varētu atkal braukt atpakaļ un pavadīt atkal vienu jauku vakaru, nakti un dienu."
1293955,"Dejoju pēc kārtas ar daudzām meitenēm līdz apklūst muzīka. Atejot atpakaļ pie galdiem, redzu, ka tur jautrība, labaki sakot ālēšanās, pieņēmusies sparā. Man tur vairs nepavisam nepatīk un tā sāku klīst gan šur, gan tur. Atkal fotografejamies daudzas reizes. Dejoju atkal, pietam vairākkart ar Dzidriņu. Mūsu attiecības labas, bet tad izdaru kļūdu, jo runājot par Gaidu, pasaku, ka man viņa tīri labi patīk. Meitene gan izliekas vienaldzīga, bet, kā vēlāk pati atzinās, sevī esot vārījusies par šo manu teicienu. Viņa sāk no manis vairīties, skraida apkārt un fotogrāfejas ar daudziem nometnes puišiem. Beidzot ar fotogrāfu Odiņu uz laiku pat pazūd no zāles."
1293960,"1949. gada 3. janvārī.
Pats sākums kādam jaunam gadam. Daudz pārdomu, minējumu, cerību, kas visas sakarā ar nupat atnākušo gadu. Bet kautko uzminēt nav nemaz tik viegli. Pietam to jau stāstīs nākošās lapas. Atgriezīšos pie šīsdienas. Vispirms katra gada sākums saistīts ar vecgada vakaru. To iesākam visi kopā mūsu mazajā istabiņā. Aizdedzinājam svecītes mūsu svētku eglītei un visi kopīgi saskandinājam glazes, vēlot viens otram visu labu jaunājā gadā. Tālak mūsu ceļi šķīrās. Janka (Dzilniņš) palika mājā, parējie uz balli, bet mēs ar Albertu dodamies pie meitenēm."
1293959,"tik neaizmirsti pie manis attrauks notikumi un redzējumi, kas risinājušies tanī pavasarī, vasarā, rudenī un ziemā, kad dzīvoju vienu no savas dzīves jaukākiem gadiem. No gadiem, kad sāpes smeldz divkārt sapīgāk un priekus jūt trīskārt izjustāk. Nu aizgājis viņš? Ja, aizgājis, bet tomēr katkas palicis. Tās atmiņas - tik jaukas un brīnišķas, gan sāpīgas. Tās paliks uz visiem laikiem.
Elziņ, Tu meiten ar brīnisķo dvēseli un labo sirdi, vēlu Tev visu, kas man šķiet labs, svēts un dārgs, Tavā 24. dzimšanas dienā.
***"
1293967,"Bez iepriekšēja nodoma, bet tomēr ka abu reizē gaidīts un atvēlēts. Mirklis, kurā aizmirsās viss, viss. Mirklis, kurā notikušais varbūt ir nospraudis mūsu tālāko ceļu un uzlicis lielu kopīgi veicamu pienākumu...….
Trešdien, 23. februarū
Dienas pa lielakai daļai ir saulainas un patīkamas. Cik savādi! Še divi pēdējie mēneši tak esot lietus un dažreiz aukstuma periods šeit. Bet šogad kā par brīnumu parsvarā ir saule. Rītos gan vēl tumsa kavējas ilgi un vakaros atri steidzas atnākt, bet totiesu pusdienlaiki dažreiz ir tik silti un tīkami. Šīs dienas ir dīglis no kura drīz attīstīsies krāšņš stāds - pavasaris. Līdz ar pārmaiņām dabā radās pārmaiņas mūsu dzīvē. Pārmaiņas, kas ienesa veselu apvērsumu mūsu nometnē, kuras dzīve tik ilgi bij ritējusi mierīgi. Parmaiņas, kas šajās pēdējās dienās nodarbināja mūsu prātus un satrauca mūs. Kādu nedēļu atpakaļ nometnē ieradās comitejas pr-ks McClure ar kādu darba ministrijas pārstāvi un iepazinas ar slīmību sarakstiem un viņi īpašniekiem. Viss jau likas būs izgājis gludi, bet tad pekšņi dažas dienas vēlāk naca telefonisks rīkojums 13 no šiem puišiem pārcelt uz izvietošanas nometni. Tie, kurus šis rīkojums skāra, bij sašutuši bez gala tāpat kā citi nometnes iedzīvotāji. Mūsu kundziņu nolūks bija skaidrs - iedzīt bailes un samazināt slimo skaitu nometnē. Varbūt viens otrs nevajadzīgi slimodams bij pelnījis stingrāku rīcību no priekšniecības puses, tomēr lielāka daļa no tiem tikai gadījuma pēc iekļuva šajā ""izsūtamo"" sarakstā. Arī Alberts bij starp tiem. Puišiem, kas 1 1/2 gadus bij nodzīvojuši šeit un sadzīvojušies ar vietu un draugiem, nebij viegli spert šo soli. Tie visādi un par katru cenu mēģināja panākt rīkojuma atcelšanu. Tas neizdevās, bet kad pirmdienas rītā bij jākāpj mašīnā, to darīja tikai viens Parējiem 12 tika draudēts"
1293962,"Pirmdien, 10. janv.
Pagājušās nedēļas piektdienas vakarā 12 puiši braucam uz Margeitu. R.S.B. Hospitālī tika rīkota dejošana, kurp arī visi devamies. Līdzi vedām savus tautisko ģērbus, jo angļi bij lūguši lai parādot viniem mūsu tautas dejas. Tās arī dejojam, izpelnoties sirsnīgus aplausus un ielūgumu dejot vēlreiz Winter-Garden Nezinu vai to pieņemsim, jo tā jau par daudz izcila vieta lai uzstātos ar savu dejošanu, pie kuras daudzkas vēl būtu vēlams. Pavadījām tiešām jauku vakaru, dejojot, iebaudot drusciņ vīna, un visādi citādi lieliski laiku pavadot."
1293963,"Visu mūsu starpā valdīja lieliska saprašanās un sirsnība. Itvisi bij apmierināti un priecīgi. Ballē par visu pārsvarā angļu sievietes, pietam daudzas no tām jaunas, jaukas meitenes. Dažas no tām meģināja man tuvoties, bet negribēdams sāpināt Dzidriņu, kura gan to centās apslēpt, kautgan skaidri bij redzams ka viņai tas sap, pret viņām izturējos noraidoši. Tagad vairs nešaubos, ka viņa mani mīl, jo vai tad citādi viņa justos tik nelaimīga, kad atrodos citu sieviešu tuvumā. Nodejoju ar savu mazo meiteni lielāko daļu no šī vakara dejām un pēc balles gāju viņai līdz lai tur pavaditu nakti. Un atkal tā bija bezgala mīla... līdz galīgi nogurušu aizmigām ciešā miegā. Nākošā rītā visi četri kopā aizstaigājam līdz hospitālim - meitenes uz darbu, bet mēs uz busu, lai dienas darbu beiguši, atkal kopā pavadītu sestdienas nakti un svētdienu, pilnu laimīgas sajūtas un mīlestības.
Trešdien, 12. janv.
Nupat biju Margate'ā kopā ar"
1293957,"labi atkal! Par tevi mīļāks tomēr nav neviens"" Uz balles zāli vairs atpakaļ neaizgājām. Labi tā arī bija, jo kas gan būtu bijis ko redzēt no piedzēruša pūļa ālēšanās, trauku plēšanas un kaušanas, kas tad tur notikusi. Nezināmu iemeslu dēļ neatbrauca taxis no Margeitas, tādēļ abas meitenes bij spiestas palikt pie mums visu nakti. Rokas mīļi viens otram aplikuši, nogulējām ar Dzidriņu manā gultiņā līdz gaišam rītam. Tad sameklēju taxi un meitenes aizbrauca. Noguļam ciešā miegā līdz pusdienai, bet ne ilgāk, jo solījām savām meitenēm būt pie viņām drīz. Atrodam viņas miegā. Pamodinam. Daudz, bezgala daudz mums ir ko runāt par raibi aizvadīto pagājušo nakti. Tur ir tikdaudz patīkama un jauka, gan arī sāpīga. Aizejam abi ar Dzidriņu uz kino un noskatamies zīmēto krāsu filmu ""Bambi"" Neaizmirstams bij skats, kad vecais staltais briedis sastopas ar mazo ""Bambi"" sniegputeņa naktī pie nošautās mātes. Tāpat meža ugunsgrēks un citi brīži bij aizkustinoši, ka Dzidriņas acīs mirdzēja asaras un arī man pašam"
1293958,"kļuva tik savādi. Turpat varējam atkal tik sirsnīgi smieties par zvēru mīlu pavasarī. Vēl nebijusi sirsnība un mīlestība valdīja starp mani un Dzidriņu tanī vakarā. Nezinu kāpēc, bet tas man likās vissjaukākais, vislaimīgākais visā mūsu pazīšanās laikā. Bet visam atnāk beigas un jo negaidīti ātri tam vakaram. Pulkstenis neatturami tuvojās šķiršanās stundai un skīramies. Līdz ar to aizvadīti bij atkal vieni, varētu teikt, tiešam jauki Ziemas svētki un rītā sākās darba diena. 
Ceturtdien, 30. dec.
Dienas pēc Ziemas svētkiem strādāju nometnes kanclejā. Tīri jauki un patīkami. Sīs pēdējās un arī rītdiena ir dienas - pēdējās gadā. Dienas, kad gribās pamest skatu atpakaļ uz aizvadīto gadu un pavērot kāds tas bijis. Raibs, bezgala raibs. Bagāts priekiem, mīlestības, gan bēdām un sāpēm. Lasot viņā rakstītās rindas, tās līdz muža beigām raisīs manī tik daudzas un tik dažādas atmiņas un jūtas. Un tik dzīvi un"
1293860,"Trešd.28.maijā
 
  no pārējā dienu bez- 
 
   noslēdzies kāds dzīves posms,  
 
  ks, un līdz ar šodienu   
 
  daudz jaukāku esam.  
 
   un sāku ceļu uz Angliju.
Jau agri biju augšā, nomazgājos pirtī un saģērbos. Ēdu pēdējās brokastis kopā ar ģimeni, kurā tiešām varēju justies kā viņas piederīgais. Ap desmitiem atbrauc mašīnas un mēs ejam uz tām. Izejot Jureviča kundze man pasniedz skaistu puķu pušķi. Arī Dzidriņa mums abiem ar Vilni katram 3 košus rožu ziedus. Arī pārējiiem zeniem lieli puķu klepji. Meitenes nevienu nav aizmirsušas. Atvadīšanās ieilgst, jo daudz ir draugu un paziņu, kam gribās roku spiest Esam priecīgi, turpretī pavadītāju sejas ir nopietnas, gandrīz skumjas. Viņiem vēl jāpaliek šeit un jāturpina dzīve, kura visiem tā apnikusi. Tomēr arī viņi zin ka drīz varēs mums sekot. 
Daudzi no šiem mirkļiem kļūst nemirstīgi, jo abi fotografi bieži ceļ pie acīm savus aparātus. Vēl pēdējās ardievas, roku spiedieni un laba ceļa vēlējumi, tad kāpjam mašīnā un tā sāk ripot. Pāri pavadītāju galvam plīvo mutautiņi. Mēs atbildam mādami ziedu pilnām rokām. Viena pēc otras aiz mums paliek pazīstamas vietas, kur esmu nodzīvojis pēdējo gadu. Nejūtu nekādu šķiršanaš sāpju. Braucu tak pretīm labākas dzīvei.
Un tagad šeit Wentorfā esam kopā visi 11 ar dažiem igauņiem vienā istabā. Tiekam reģistrēti un fotografēti ar nummuru uz krūtīm. Riebīga šķiet šāda nummurēšana, itkā mēs būtu cietumnieki. Vairāk nekas šeit nav paredzams un līdz brīdim, kad brauksim tālāk varam darīt kas patīk. Braukšu šovakar atpakaļ uz Švarcenbeku.
Sest. 31.maijā
Brīnišķīgi jaukas dienas. Augu dienu pa zilo debess plašumu spīd saule, neviena mākonīša netraucēta, raida zemē spožus, siltus starus. Tie nes svetību visam kas dzīvs. Koki ir pilnīgi salapojuši. Tīrumos labība stiepjās acīmredzot. Visur, kur to netraucē cilvēks, sakuplojusi zaļa sulīga zāle. Zied rozes, jasmīni un daudz citu puķu pļavās un laukos un dārzos. Dienu sakarsētā zeme nespēj atdzist īsajās naktīs. Tās ir gaišas siltas un bezgala skaistas. Mums ir bezgala daudz brīva laika. Pienākumu mums šeit nav nekādu."
1293872,"bij atbraukušas 4 Londonā dzīvojošas švarcenbekietes un starp tām arī Ārija.
Jauki nopļāpāju ar viņu visu pēcpusdienu. Kātram bij diezgan ko stāstīt par visu kas piedzīvots pēdējā pusgadā. tad nāca kautkas negaidīts. Viņa skatās acīs, smaida un iespiež man kaut ko saujā. Sākumā nesaprotu, bet, pametot acis uz leju, redzu tā ir nauda. Man ir neērti to pieņemt, bet viņa paliek pie sava. Bij jāpiekāpjas. Klusībā tomēr priecājos par tādu laipnību no Ārijas. Pār katru cenu centīšos viņai revanšēties, kad pats būšu uz pekām.
Nepatīkami drusciņ bij tas, ka Ārija vēl  vienmēr mani godāja uz ""Jūs"" Biju viņu jau sācis saukt uz ""Tu"" un tagad bij neērti to darīt. Bet atgriesties uz ""Jūs"" tak vairs nevarēju, tādēļ mudināju viņu arī mani saukt uz ""Tu""Beigās man arī izdevās izspiest dažus ""Tu""
Arijas izturēšanās nav mainījusies šajos mēnešos. Tā pati paklusā, atturīgā un mazliet nesaprotamā meitene. No dažiem aprautiem izteicieniem nopratu, ka viņu kautkas nospiež vai pat sāpina.
Un ja tas tā...? Ko gan šeit varu palīdzēt.Vakarā vairāki zēni pavadījam vinas uz Havent staciju. Sirsnīgi atvadijamies un viņas aizbrauca atpakaļ uz Worthing`u, kur viņas pavada savu nedēļu ilgo atvaļinājumu.
Mājās pārnācis attinu un apskatu to mazo papīrīti ko Arija man iedeva. Izrādās tā ir vesela mārciņa. Tiešām priecājos, ne tik daudz par tās materiālo vērtību, kā par viņas draudzīgo mājienu, labajiem nodomiem un gribu palīdzēt, kas viss saistās ar šo dāvanu. Ceru, ka varēšu viņu kaut kā iepriecināt no savas puses.
P.S. Pavisam piemirsu piemetināt, ka, kā mazu revanšu, uzdāvināju Arijai paša griesto un dedzināto saktiņu.
Otrd. 1.jūl.
Šorīt savā vārda dienā saņēmu pirmo apsveikumu no Ārijas un viņas darba biedrēm. Tā bija no Worthing`as sūtīta neliela pastkarte. Arī istabas biedri paspieda roku un novēlēja visu labu.
Piektdien 4.jūl.
Abi ar Dzilniņu apmeklējam Portsmouth`u. Apskatījam šīs pilsētas lielos veikalus, kuŗu skatlogi pilni mantām, kādas vien sirds vār vēlēties. Noskatījamies filmu ""Tarzāns"" Tā bij tiešām jauka ar daudzajiem gan romatiskajiem, gan fantastiskajiem, gan satraucošiem skatiem."
1293873,"Svētdien, 6. jūl.
Kopā ar biedriem aizgāju šorīt uz angļu Pestīšanas armijas dievkalpojumu. Piedzīvoju vienu otru mazu pārsteigumu. Bij ieradies latviešu mācītājs Zingers, kur mums latviešiem noturēja dievkalpoj. baznīciņas pagalmā. Pēc tā tikam uzlūgti atnākt arī pēcpusdienā uz angļu draudzes dievkalp. Aizgājām. Šī dievkalpoj. gaita stipri atšķirās no mūsējās Viņu izturēšanās ārkārtīgi brīva. Bez kādām ceremonijām bez svinīguma, bet tomēr sirsnīga. Dziesmas vairāk līdzinājās tautas dz. ne garīgām Svētrunu teica māc. Zingers angļu un latviešu valodās. Pēc tam gājam baznīciņas pagalmā , kur angļu meitenes mums pasniedza maizītes ar tēju. Paēduši nodziedājam vairākas latviešu tautas dziesmas. Māc. Zingers visus šos skatus uzņēma filmā. Mājup ejot daudzi angļi spieda mums roku un aicināja atnākt nākošo reizi. Domājot par visu redzēto, jāsaka, ka tas viss bij jauns un nepierasts. Tādēļ arī ne sevišķi patika. Redzēsim nākošo reizi.
Piektdien, 11. jūl.
Jau visi esam saukti uz darba ministrijas biroju. Katram sīki izprasa par izglītību, arodu, specialitāti un angļu valodas zināšanām. Darbu piedāvā tikai lauksaimniecībā. Daži gan mēģināja tikt uz ogļu raktuvēm un citūr, bet bez panākumiem. Laikam angļu arodbiedrības pretīm. Arī es tiku saukts uz izziņu. Laipns anglis, uzzinājis ka runāju drusku angliski, bez tulka palīdzības izjautāja par manu nodarbošanos Latvijā, izglītību un kur mācījies angliski. Pēc tam vaicāja vai protot braukt ar traktoru, pļaut un govis slaukt. Saņēmis piekrītošas atbildes, viņš atzīmēja, sevisķi pasvītrodams pēdējo. Laikam būšu govju slaucējs? Vismaz pusi no sava laika ziedoju angļu valodai. Abi ar Vilni ejam gandrīz katru dienu uz kādu lekciju, kuras pasniedz angļu skolotāji. Vispār izmantoju katru izdevību, kur var dzirdēt angli runājam, lai dzirdētu un piesavinātos angļu izrunu un izteiksmes veidu. Arī pārējie zēni mūsu barākā cītīgi mācās, pa lielākai daļai sākdami no Ā. Tiešām jauki esmu vīlies klimata ziņā. Šis ir jauks Anglijas stūrītis. Stipri pārsvarā ir saulainās dienas. Vispār vēl nav bijusi diena, kad nespīdētu saule, kaut ari uz brīdi. Uzlīst arī lietus, bet līšana nevelkas dienām. Vēju gandrīz nekādu, kaut gan jūra tikai dažas mailes no šejienes. Londonā laiks esot jau siltāks 
nexx"
1293859,"ardievām paceļ puķu pilnas rokas. Tiem atbild simti palicēju lakatiņi un roku mājieni. No visa redzētā, savādu jūtu pārņemt griežos atpakaļ uz savu baraku. Arī man pēc nedēļas priekšā šis ceļš.
Otrd. 27.maijā.
Visa iepriekšējā nedēļa pagaja ceļam gatavojoties. Bezgala daudz izlīdzēja Jurēviča kundze. Pašuva man blūzi un bikses, izmazgāja veļu, izlaboja un salāpīja visu, ka man pašam atlika pavisam maz rūpju. Tiešam nezinu vai spēšu kādreiz atmaksat savai labajai audžu mātei. Ja kādreiz par to ieminos, tad viņa jokodamies atbild: ""Kā gan lai savam znotiņam neizpalīdzētu?"" Pēc tam neko vairs nedrīkstu iebilst.
sestdienā izcepām vairākas tortes, parnesām bērziņus un ziedus, lai godam sagaidītu Vasaras svētkus. Tos pavadīju samērā klusi. Pirmajā svētku dienā biju baznīcā.
Vakar vakarā bija balle. Jutos apbēdināts jo sārtvaidzīte nebij   
 
  tiekoties solījās. Atri     
Šovakar vēl   
 
 ceļš zem kājām.
Visi kopīgi nofo    
 
 istabiņas loga."
1293863,"Esmu nodedzis krietni brūns. Daži mūsu vidū vairāk līdzinās neģeriem nekā baltajiem cilvēkiem. Bet skaistas saulainās dienas laikam nupat beigsies. Virsū nāk negaiss, melns kā nakts. Vējš dzen tam pa priekšu veselus smilšu un putekļu mākoņus. Tie jau ietinuši mūsu barakas, ka grūti pa logu kautko saredzēt.
Otrd. 10.jūn.
Jau vairāk kā nedēļu esmu šeit. Vēl nav nekādas ziņas par prombraukšanu. Laiks arī vairākas dienas kopš nepatīkams kļuvis. Bieži līst, ir vējains un pavēss. Tādēļ uz upi vairs nav ko iet. Lielāko dienas daļu pavadu telpās. Guļu, mācos angliski vai kaut ko lasu.
Sestdien vēlreiz apciemoju Šarcenbeku. Indulis nebij mājā, bet mani laipni saņēma audžu vecāki. Izmazgāja sanēsāto veļu, krietni paēdināja un arī daudz vēl deva līdz. Vislielākais prieks man bija par Elziņas vēstuli, kura pa šo laiku bij atnākusi. Mana mīļā meitene nebij rakstījusi daudz, tomēr sirsnīgus un dziļi izjustus vārdus:
Koks atstāj celmu,
Akmens vietu,
Bet, Tu, draugs
Ja, Elziņ, arī es savas jūtas varu pateikt tiem pašiem vārdiem. Tu raksti arī lai nēsmu lepns un rakstu. Bet lepns jau nekad nēsmu bijis. Nerakstīju aiz cita iemesla. Šoreiz tomēr rakstīšu, lai Tu nesāktu tiešām tā domāt.
Ilgi nevarēju ciemoties. Svētdienas pēcpusdienā visi kopīgi aizgājām uz kino. Pēc tā bij man jāsteidz braukt projam. Sirsnīgi atvadīties šoreiz uz nezinamu, ilgāku laiku. Nakts iznāca pavadīt Altonas stacijā Hamburgā. Ap 9iem vakarrīt sasniedzu šejieni. Esmu mazliet saaukstējies braucot.
Otrd. 17.jūn.
Norakstīju Elziņai diezgan garu vēstuli, galvenos vilcienos aprakstot manas gaitas pēdējos 2 gados. Aizsūtīju arī 3 fotogrāfijas.
Tagad zinam, ka parīt brauksim projam. Priecājamies par to.
Ceturtd. 19.jūn.
Beidzot klāt šī diena. Šoreiz cēlāmies daudz agrāk. Nododam segas un kārtojam savas pakas. Diezgan daudz ko darīt. Nav laika pat brokastis paēst. Ap 11iem nesam"
1293855,"Otrd. 1.apr.1947
Abi ar Arnoldu sākam ceļu uz māju pusi. Līdz Goslārai stāvam pie vagona loga un vēlreiz tīksminam acis ar brīnišķīgajiem skatiem.
Arī pati pilsēta ļoti skaista. Blakus jaunajām celtnēm rezdi arī dažas vecas, romatiskas, vidus laikos celtas. (ap 1400g.) pilsēta nav sapostīta un tās skatlogi dod pirmskara laika pilsētas iespaidu. Bet ilgi nevaram seit uzkavēties Braucam tālāk līdz Hanoverai.
Nakti 10 stunas esam spiesti vārgt Hannoveras stacijā uz nākošā rīta ātrvilcienu. Uz tā bufera stāvēdami sasniedzām nākošā dienā Hamburgu un mājas.
Otrd. 8.apr.1947.g.
Nupat pagāja Lieldienas. Tās pavadīju diezgan saīgušu garastāvokli, jo braucot biju dabujis iesnas. Otrajā Lieldienu dienā bij uzvedums ""Nebrauc tik dikti"" mūsu pašu nom. trupas izpildījumā."
1293861,"Varam iet vai barukt kur patīkas. aizvakar abi ar Vilni bijām Gestthahtā. Izpeldējāmies Elbā un gājām ciemos pie mūsu nometnes ģimnāzistēm.
Vakar visu dienu dauzījos apkārt pa Bergendorfu. Nopirku maiņas centrālē virskreklu par 50 cigaretēm. Vakarā mani aizvilka līdz uz balli Bergendorfā. Bij tiešām jauka zālīte un lieliska kapella. Līdz ar to patīkama dejošana. Mājup ejot nejaušā gadījumā iepazinos ar kādu vācu meiteni. Sākam runāties un viņa to prata tiešām interesanti. Arī izturēšanās man patika. Pavadīju to līdz mājām pa ceļam daudz pļāpājot. Arvien vairāk man iepatikās šis piedzīvojums. Traki lieliska izdevība vingrināties vācu valodā. Sarunājām nākošā vakarā iet kopīgi uz deju. Arī pāris skūpstu atvadoties tika pārmīti.
Gribu šodien uz īsu brīdi aizbraukt uz Švarcenbeku. Vakarā stāv priekšā deja. Tagad ir arī zinams, ka rīt no rīta agri braucam tāļāk uz Seedorf`u.
Svētd. 1.jūn. (Seedorfā.)
Esam atkal jaunā vietā - Seedorfā. Pusdienlaikā atbraucam, iekārtojamies, nomazgājamies un paēdam. Sekoja krietns atpūtas brīdis un tagad pēc tā varu piezīmēt visu svarīgāko pēdējās 24.stundās.
Vakar uz īsu brīdi apciemoju Švarcenbeku. Mājās bij vienīgi Jureviča kundze. Viņa man izmazgāja un sagludināja visu, kas vajadzīgs. Iedeva līdz šo to ēdamu. Sirsnīgi atvadījos un steidzos atkal atpakaļ uz Wentorfu. Kamēr sakārtoju koferus un pakas rītdienas braucienam, bij pienācis norunātais laiks (pl.20.) Saģērbos un gāju uz Hannenklee staciju. Pēc dažām minūtēm ieradās arī mazā Feodora. Bij glīti uzģērbusies un izskatījās pat jaunāka kā vakardien. 20 minūtes pagaidījām līdz pienāca vilciens ar kuru braucam uz Bergedorfu. Vēl mazs gājiens un bijām galā. Uzmeklējam labu galdiņu iepretīm kappellai. Daudz runājam, dejojam, pa starpām ēdām šokolādi un smēķējam. Jutos tiešām labi, bet drīz nāca vilšanās. Gadījās šī skuķa īstais kavalieris un apsēdās mūsu tuvumā. Šī nu jutās pavisam neērti. Nezināja vai palikt pie viena vai otra vai bēgt mājā. Arī es jutos vīlies par šādu meitenes rīcību. Palikām tomēr kopā līdz deju beigām. Mājup ejot atstāju tos abus kopā. Negribējās kaitināt šo pēc izskata tiešām patīkamo zēnu, kurš pēc visa notikušā man šita labāks nekā viņa neuzticīgā līgava. Jutos gan neapmierinats, jo šis vakars droši vien būtu bijis interesants. Tomēr, ja apdomā ar prātu, labi vien ir ka tā iznāca. Gāju mājā lai pagulētu vēl tās dažas stundas, kas bij atlikušas līdz rītam."
1293858,"neiznāca vakars tāds, kādu to biju iedomājies, jo mazā ātri aizbēga mājā. Bet cenšos neskumt par to un būt jautrs. Tas man izdodas un tā ir labi. Nodejoju līdz pl. 5iem šorīt un tikai tad nācu mājā.
Pirmd. 19.maijā.
Jau no agra nometnē manāma liela rosība. Šodien sāk savu ceļu uz Angliju pirmais aizbraucēju transports ap 85 cilvēku. Un gandrīz visi tie ir nometnes jaunie puiši. Tikai dažas sievietes un vecāki vīri. Aizbraucēju krūtis grezno ziedi. Arī rokas daudziem pilnas ziedu. Tos tiem devušas nometnes meitenes. Izvadīt atnākuši gandrīz visi nometnes ļaudis. Aizkavēt spējis nav pat lietutiņš, kurš nepārtraukti smidzina lejup. Katris grib būt klāt šinīs svarigājā brīdī. Kā bišu strops dūc ļaužu pārpilnais nometnes pagalms. Neskaitami roku spiedieni, ardievas, labi novēlējumi šķiroties, smaidi un asaras, viss jaucas juku jukām. Dubultkvartets atvadoties nodzied: ""Daugavas vanagi"" un ""Pie tēvu zemes dārgās"". Šīs dziesmas no sirds nākušas, atbalsojās visu sirdīs. Brīdi pēc tam valda pilnīgs klusums. Pie daudzu acīm ceļas mutautiņi. Tad iedūcas matori. Puiši kāpj mašīnās un smaidot"
1293866,"Redzējam daudz kuģu un kuģīšu, tomēr nevienu tik lielu kā mūsējais.
Ap sešiem pēcpusdienā pie apvāršņa ieraudzījām zemi. Drīz pretim izbrauca motorlaiva un uz kuģa uzkāpa locis, pārņemdams kuģa vadību. Iebraucam R,Hymber`as platajā grīvā. Visi bez izņēmuma bijām uz klaja un ar intereses pilniem skatiem vērojam zaļos, lezenos krastus. Nespēja iebaidīt pat lietutiņš, kurš saka līt tuvojoties zemei. Vēl pēc stundas baruciena sasniedzām Hull`u. Pl. 8os kuģis piestāja steķiem. Mūs brauciens bij galā. bijām Anglijā.
Sestdien. 21.jūn.
Pagājušo nakti vēl pārgulējām uz kuģa. Šorīt pēc brokastīm angļu policija uzspieda savu zīmogu mūsu jau tā raibajām Index kartēm. Tad varējām kāpt lejā un spert pirmo soli uz zemes, kuru zēni humora pēc bij sakuši saukt ""apsolītā zeme"". Gājām atkal cauri muitai, bet nevienam nekas nomuitots netika. Ostmalā jau gaidīja lieli, zili, divstāvu autobusi. Kāpām tajos lai brauktu uz 5 km attālo nometni. Ar lielu interesi vērojam šo svešo pilsētu. Pirmais kas tūlīt krita acīs, bij satiksme pa ceļa kreiso pusi. Sākumā tas tiešām likās neparasti. Visu acis liptin lipa pie lielajiem veikalu skatlogiem, kuri pilni visdažādākām mantām. Gar ceļu malām, pie māju sienām un sētām milzu reklamu plakati. Ēkas pa lielākai daļai divstāvu, no ķieģeliem celtas. Īpatnējs skursteņu veidojums. Katra dūmvada galā iemūrets kautka drenu caurulītei līdzīgs. Citādi nekā sevišķa vai neparasta. Drīz sasniedzam nometni. Sapulcējamies ēdamzālē, kur nometnes direktors teica uzrunu. Pastāstīja arī kas mūs sagaida nākošās dienās. Šeit palikšana nebij paredzēta. Katrai grupai paziņoja uz kurieni katrai būs jādodas. Visiem latviešiem, igauņiem, lietuviešiem par gala mērķi bij paredzēta Bedhamptonas nometne Hampshiras apgabalā. Steidzīgi meklējam rokā karti, lai redzētu, kur būs mūsu dzīves vieta. Visiem par lielu prieku tas izrādījās pašos Anglijas dienvidos - netāļ no Portsmouth`as ostas.
Pēcpusdienā katrs saņēmām 15 šiliņus, dvieli un ēdamrīkus kā angļu tautas dāvanu.
Sastapām daļu no iepriekšējā transportā atbraukušiem švarcenbekiešiem. Viņi jau"
1293856,"Pēc tam kā aizvien - deja.
Otrd.15.apr.
Sākot ar vakardienu strādāju mežā pie zaru malkas gatavošanas. Kopā ar Induli, Jureviča kungu un daudziem citiem. Uz darbu braucam automobīlī. Arī mājup tāpat. Brīnišķi jaukas bija šīs pāris dienas mežā. Laiks kļuvis īsti pavasarīgs. Darba nav daudz. Esmu apmierināts.
Bieži dzird runājam par braukšanu darbā uz Angliju. Šoreiz tās nav baumas, bet kautkas reāls. Pie pirmās izdevības braukšu arī es. Par to šaubu nav.
Ceturd. 1.maijā
Šonedēļ mūsu nometnē kultūras nedēļa. Katru dienu notiek kāds priekšnesums - koncerts teātra izrāde vai referāts.
Pirmdien atbrauca arī Ojārs. Viņam paka no Kandavas. Bija drusku konzervu un saldumu. Līst. Jau visu nedēļu. Tādēļ neejam arī darbā.
Sestd. 3.maijā.
Šodien pārnākot no pilsētas mani sagaida pārsteigums. Pienākusi vēstule, kuras aploksne aprakstīta glītiem, apaļiem burtiem. Šos burtus, kurus es pazītu starp tūkstošiem citu, kuri man teikuši tik daudz mīļu vārdu, kuri man nesuši tik lielu prieku un laimi, pēc divi gadiem atkal reiz turu savās rokās. Liekas mazliet neticami, bet tomēr tas tā ir - vēstule no Elizņas.
Atveru aploksni un lasu: ""Apnikušas tumšās ziemas dienas. Gaidam pavasari ar siltu saulīti.""
Bezgala skumji kļūst lasot šos vārdus, kuri sūdz par svešinieku ļauno tumšo varu un gaida silto brīvības sauli atkal atspīdam. Sirds sāp domājot par šo lielo nelaimi, kas piemeklējusi mani, Tevi, kas nežēlīgi skārusi mūs visus, laupīdama dzimteni, brīvību, kājām mīdot visu to, kas mūsu tautai svēts.
Ko lai daru ar atbildi? Ļoti gribētos Tev rakstīt mīļo meiten, bet cita balss saka to nedarīt, lai Tu nekristu sarkano varmāku nežēlastībā. Grūti ir izšķirties par šo jautājumu."
1293865,"uz klaja un vērojam, ka arvien tālāki un mazāki kļūst Vācijas krasti. Līdz ar tiem aiz mums palika daudzas rūpes un bēdas, kuras tur bija mūsu pastāvīgas līdzgaitnieces. Pabraucam garām ugunskuģiem Elba 3, Elba 2, Elba 1. Gāju lejā un, savā kojā ierāpies, tūlīt aizmigu.
Piektdien. 20.jūn.
Šorīt pamodos labi izgulējies. nakti kā sapņos dzirdēju ka kuģis bieži stipri svilpa. Laikam miglas dēļ. Steidzos nomazgāties, sģērbties un apskatīt kas notiek uz klaja. No miglas tas bij norasojis slapšs. Pūta viegls, svaigs un vēss vējš. Saule tinusies vieglā dūmakā. Bij jāiet brokastīs, kurās pasniedza paridžu, aknas ar kartupeļiem un maizītes. Pēc maltītes katram izsniedza 5 šiliņus. Par vienu no tiem tulīt varējām pirkt 2 unces šokolādi 20 cigaretes un gabalu tualetes ziepju. Arī pēcpusienā kuģa kantīnē varējām pirkt dažādus sīkumus.
Bieži kāpam uz klaja un vērojam kā mūsu lielais kuģis spēcīgi šķeļ viļņus. Tā ātrums bij ap 25-30 km. stundā. Diena gadījās tiešām jauka. Saule skaisti mirdzināja zilo, mierīgo jūru. Gaiss drusku pavēss bet vienmēr patīkami 
svaigs
."
1293862,"Ilgi gulēt nav lemts. Ap 4iem visi jau augšā, staigā un trokšno. Jāceļas arī man kautgan miegs nāk stipri. Pulkst.6os paredzēts aizbraukt. Līdz tam laikam esam arī kartībā. Braukšana tomēr nokavējas par 2 stundām. 8os pienak smagas mašīnas, kuras mūs aizved uz preču staciju Bergedorfā. Tur jau gaida parastie pasažieru vagoni. Katrām 2 grupām (50 cilv.) ierāda vagonu. Mūsu transportā daudz ukraiņu. Tie vilcienu nopuško ziedošiem jasmīnu zariem (beigās, kad tie visi bij nolausti, sprauda klāt kārklus un alkšņus) tā kā tas iegust tiešām ieverības cienīgu izskatu. 9os sākām braukt. Cauri Hamburgai- Stadei-Bremenvördei pusdienlaikā sasniedzam mazu lauku staciju Godenstadt. Lielos autobusos tiekam nogādāti uz 1km attāļo baraku ciemu - Seedorf. Pēc pusstunas jau visi esam sadalīti pa barakām (1 grupa katrā) un varam sākt šeit dzīvot. Pirmais ko meklējam bij ūdens, jo šī diena neciešami karsta. Tad sekoja mazas pusdienas un miegs, kurš visu rītu traki mācās virsū. Krietni atpūtos un, uzrakstījis visu šo, domāju iet peldēties tuvējā upītē.
Trešd. 4.jūn.
4.dienu iesmu šeit. Dzīvoju 37.barakā kopā ar Dzilnu un Jankovski. Pārējie mūsu grupā ir daži sveši tautieši, igauņi no Šarcenbekas un kādi 10 ukraiņi. Ists maisījums. Vienīgās istablietas - angļu armijas sanitārās nestuves, kuras lietojam gulēšanai. Mūsu istaba bez durvīm, tādēļ svaiga gaisa netrūkst. Arī ar ēšanu daudz nav šeit japūlās. Dod divas šķēlītes maizi dienā, naža galu sviesta (ap 5.gr.), tikpat daudz marmolādi un pusdienās drusku zupas, visbiežāk kukurūzu, kuru ieraugot vien pāriet katra ēstgriba. Labi vēl ka mums visiem kaut kas līdz no nometnes, citādi gan badu ciestam. Beztam mierinājums ir, ka ilgi šeit nepaliksim.
Pirmdien bijām uz ārsta pārbaudi. Mani nozīmēja uz Brēmeni acis pārbaudīt. Biju tur vakardien. Neko slikta neatrada. Sliktums tikai tas, ka netiku uz policijas pārbaudi un līdz ar to esmu svītrots no grupas. Mēģināšu tikt atpakaļ.
Līdz ar šīm abām formalitāteem viss ir nokārtots. Jāgaida tikai, kad mūs vedīs uz Angliju. Šeit ir mazliet garlaicīgi. Apkārtne nepievilcīga. Daudz purvu un viršu lauku. Zeme smilšaina, nabadzīga. Starp barakām ogļu izdegumiem nokaisīti ceļi, kas mašīnām braucot šausmīgi put.
Vienīgais un ar neko citu neatsveramais jaukums šinīs tveicīgajās dienās ir, netāļu esošā, mazā upīte. Tur arī pavadam katru pēcpusdienu sauļojoties un peldoties."
1293864,"nodot bagažu. Drīz pēc tam arī pašiem jāstājās nometnes baltajā laukumā. Piebrauc lieli autobusi. Pa grupām kāpjam tajos un braucam uz staciju. Kāpjam bēdīgajos vācu pasažieru vagonos un drīz barucam. Pēcpusdienā ap 6iem esam Cuxhafenā. Vilciens piebrauc tieši ostmalā. Stingrā grupu kartībā kāpjam arā un ejam cauri muitas iestādei. Tiek apzīmogoti dokumenti un dažam kontroleta rokas bagāža. Esam pavisam 500 vīru. Vēl brīdis un tad kāpjam uz kuģa. Tas ir 7600 to liels motorkuģis ""Stamford Victory. Pats pirmais iespaids nelikās visai patīkams. katram ierādīja guļamvietu uz kuras atradam 2 segas un glābšanas jostu. Pēdējā tūlīt bij jāuzģērbj. Līdz ar to kļuvām divkārt resnāki un bij vēl grūtāk kustēties jau tā šaurajās kuģa telpās. Bij jāiet uz klaja, kur mums jūrnieki parādījā kā uzsiet glābšamas josta. Piekodināja to visur nesāt līdz. 8os tikām saukti vakariņās.
Reizi atkal pēc ilgiem laikiem ēdu cilvēcīgas vakariņas. Tiešām bagātīgas un garšīgas. Bij cepti kartupeļi ar sīpoliem. Baltmaize ar krietni daudz sviesta un beef`a. Dzeršanai balta tēja. Jutos labi paēdis. Visi bijām lieliskā garastāvoklī pēc šīs maltītes.
9os kuģis atstāja ostu. Kāpam"
1293857,"Sestd. 10.maijā.
Pēc dažām dienām atkal vēstule no dzimtenes. Šoreiz mīļo vecāku rakstīta. Tēvs raksta par viņu pašreizējo dzīvi. No mājas atstāti tikai 15 ha., 2 zirgi un 3 govis ar bulli. To apsaimnieko paps un mamma, bet ilmārs ar Rūtiņu iet skolā. Vecmammiņa bieži slimojot un gaidot mūs pārnākam.
Zinu ka viegli viņiem neiet, bet tomēr priecājos ka viņi visi dzīvi un var vēl kautkā dzīvot un strādāt dzimtajā sētā un vēl skolu apmeklēt. Ne mazāk priecājos par abām fotografijām, kuras bij vēstulē. Viena, kur esam visi fotografējušies 1939.gadā, un otra no pašreizējās dzīves. Ļoti, ļoti gribētos rakstīt atbildi, bet to tomēr atlieku uz nenoteiktu laiku.
3-4 dienas nedēļā strādāju mežā. Pastrādāju tajās dūšīgāk (pastrādāju tajās) un pārējās dienas varu palikt mājā. Ir iestājies brīniškīgs laiks ar bezgala siltām un saulainām dienām. Viss aug un zaļo, kokiem plaukst lapas acīmredzot. Zied ievas un vaļā sāk vērties ceriņu ziedi.
Ceturtd. 15.maijā
Debessbraukšanas diena. Ir arī kādreizējo valsts svētku attceres diena. Notika dievkalpojums ar mazu atceres brīdi.
Bez tam bija vēl kāds notikums, kuru visi tik ļoti gaidijām. Ieradās Anglijas darba ministrijas pārstāvji. Kas vēlējās varēja slēgt līgumu darbam Anglijā. Pagaidam iespēja tikai vieniniekiem vai tādiem, kas ar mieru ģimeni pagaidam atstāt Vācijā. Pieteikšanās bija arkārtīgi dzīva. Līgumus noslēdza ap 120 cilvēku un viņu vidū esmu arī es. Visi esam priecīgi ka nu reiz piepildīsies tās cerības, kuras lolojām tik ilgi. Varēsim pamest šīs šaurās, pelēkās barakas. Varēsim aizmirst izsalkumu un trūkumu. Varēsim izrauties no līdzšinējās bezjēdzīgās un beztiesīgās dzīves un sākt Anglijā dzīvi, kurai būs sava jēga, būs savi mērķi līdz piepildīsies visu mūsu lielais mērķis - atgriezties brīvā dzimtenē.
Svētd. 18.maijā
Vakar pēcpusdienā dubultkvartēta atvadu koncerts. Pēc tam atvadīšanās balle. Šoreiz zem klajas debess starp 6. un skolas ēku. Bij brīnišķi silta un tumša pavasara nakts. Biju lieliskā garastāvoklī. Ļoti gribējās iztrakoties. Dejoju ar daudzām nometnes meitenēm sevišķi bieži ar mazo sārtvaidzīti. Tomēr"
1293867,"šeit nodzīvojuši 2 nedēļas un ar dzīvi ir apmierināti. Pārējie švarcenbekieši jau esot priekšā Bedhamptonā.
Pēcpusdienā abi ar Dzilnu izgājām pastaigāties pa Hullai blakus esošo Cottinghamas pilsētiņu. Nolēmām apmeklēt Mīcīti. Pilsēta sveša, tādēļ bez ceļa prasīšanas nebij ko domāt atrast šo Hull City Hospital. Sakumā bij itkā mazliet bailes uzrunāt angli. Tās pārvarēju un sāku ceļu prasīt. Izrādījās ka viņi var saprast mani un es viņus pat labāk kā biju domājis. Katrs vaicātais laipni pastāstīja kur mums jāiet. Slimnīcu atradam, bet Mīcīte nebij mājā. Griezamies atpakaļ uz nometni.Vēl jāpiezīmē ka jau no paša rīta jutu sāpes kreisās rokas elkoņa locītavā. Vakarā tās jau bija tik stipras, ka aizgāju pie ārsta. Uzlika kompresi un uzkāra kaklā.
Gājām gulēt gultiņās ar sniegbaltiem palagiem un mīkstām segām.
Svētdien 22.jūn.
Nakti nevisai labi gulēju, jo roka stipri sāpēja. Arī šorīt tas pats. Pilnīgi nevaru kustināt. Baidos iet pie arsta, jo citādi mani var atzīt par slimu un atstāt šeit. Beigās tomēr"
1293907,"No angļu viesiem dzirdam daudzus jo daudzus atzinības vārdus un apbrīnošanas saucienus mūsu tērpiem. Visi kopīgi nofotografējamies. Sākās deja. Dejoju pa reizei ar katru no meitenēm, bet visas pārējās dejas ar mazo Dzidriņu, pa starpām pārdodami loterijas biļetes. Tuvojoties pusnaktij sarunājam visi iet uz skautu mītni lai visi kopīgi iedzertu kādu glāzi vīna. Šis saldais, garšīgais dzēriens ātri reibina un mēs kļūstam jautri. Sākam dziedāt latviešu tautas dziesmas. Visiem labā omā esot tās skan vareni. Dzeram vēl un vēl un esam jau krietni noreibuši. Jautrība sasniedz kalngalus. Skan dziesmas viena pēc otras, iet vāļā joki un
 xxx"
1293902,"Nometnes kulturālā dzīve, kādu to zem šī vārda sapratām nometnēs Vācijā, pie mums līdz šim pilnīgi atstāta novārtā. Bet tā tas tāļāk nevar iet Esam salasījušies maza aktīvistu grupa un gribam par katru cenu ko panākt arī šinī virzienā. Esam nolēmuši sarīkot dziesmu un deju vakaru Lieldienās. Sakumā nemaz iedomāties nevarējām kādas grūtības būs jāpārvar lai šo nodomu izvestu. Bijām domājuši uzvest tautiskas dejas un kopā ar kora dziesmām. Tomēr nometnē nodibinātais nelielais koris izputēja dažu dziedātāju pasivitātes dēļ. Bijām tiešām neziņā ko iesākt, jo ar dejām vien neko nevar pasākt. Tad nācām sakaros ar latvju māksliniekiem Londonā. Un lūk, otrajos svētkos apsolījās atbraukt un dot koncertu dziedātāja Lidija Māršalka, dzied. Edv. Krūmiņš un pianists Jērums. Lai šo vakaru kuplinātu, dejosim tautas dejas. Jau labu laiku nesmu saņēmis nevienu vēstuli no Pamelas, kautgan no pēdējās tikšanās pagājis vesels mēnesis. Sākumā biju drusku pārsteigts un jutu mazu nepatiku, bet jūtu jau, ka šīs jūtas ātri izzūd un man šī lieta kļūst"
1293905,"Pirmdien, 29. martā
Jau 23. reizi ataususi diena, kuru saucu par savu dzimšanas dienu. Cik vien tāļu pagātnē spēj iespiesties atmiņa, šo dienu vienmēr atminu kā svarīgāku un sevišķāku par citām. Tālā bērnībā šai dienā tiku modināts ar mīļu mātes glāstu un laimes vēlējumiem. Brokastīs, uz mētrām apvīta krēsla sēdēdams, kopā ar mājniekiem ēdu, šai dienai par godu cepto krinģeli. Pēc tam tēvs mani nostādīja pie lielās istabas durvju stenderes un vietā, kuru aizsniedza mana galva, iegrieza robiņu. Šis robiņš ar katru gadu tika iegriezts par krietnu sprīdi augstāk Cik skaidri vēl visu to atminos un cik jaukas ir šīs bērnības atmiņas! Un tagad, kad esmu jau 23 gadus vecs, vai esmu ko sasniedzis, vai esmu ko ieguvis, vai esmu kļuvis laimīgāks? Toreiz mana bērna sirds tik ļoti vēlējās ātrāk lielam kļūt. Nezinu vai tas būs īsti pareizi, tomēr gribētos teikt - nē. Toreiz bērna bezrūpībā un priekā nemaz nezināju ka dzīvē bez labā valda arī arī ļaunums"
1293914,"Skatījamies fotografijas, plāpājam smējam plosījamies, gan arī lasījam pasaciņas. Laiks pagāja ātri un patīkami. Biju priecīgs par viņas apciemojumu, jo citādi vienam būtu bijis gaužam garlaicīgi. Pus 11
os
 viņa brauca prom. Pavadīju līdz vārtiem ar visu klibo kāju. Interesanti iznāca ar Arvīdu un viņa Gwenu. Tie abi iedrāzās iekšā un nu meitenes ir pašas redzējušas kādi sakari puišiem ar anglietēm. Redzēsim kā viss tas atbalsosies. Darba dienās cītīgi ņemos ar angļu valodas mācībām un akordeona spēli. Šodien sāku gatavot arī tautisko vidus jostu.
Pirmdien, 17. maijā.
Otrā Vasaras svētku diena un maija vidus. Dabā arī tiešām pēc maija izskatās. Visur kur vien pamet acis, salapojis un sakuplojis svaigs, žilbinošs zaļums. Zied puķes, koki, krūmi un saule augu dienu lej pāri visam savu staru zeltu. Ir tiešām brīnišķīgi. Ir pavasars. Man ar kājas veselību sāk iet uz augšu. To jūtu ar katru dienu. Varu jau pastaigāt bez kruķiem vai spieķa. Vakar biju sliktā garastāvoklī. Laikam tāpēc, ka man vienam bij jāpaliek mājā. Visi pārējie bij izklīduši kur kurais - baudīt pavasara jaukumus. Šodien jūtos atkal labāk. No paša rīta saņēmu Austra vēstuli. Arī latviešu grāmatas viņš bij atsūtījis. Abi ar Imantu gatavojas braukt uz Angliju Viņus ir aizsniegusi manis sūtītā paciņa ar kafiju un cigaretēm. Par to zeniem, droši vien, bij prieks un tāpat arī man. Rīt gaidu ciemos savu mazo kaķēnu.
Otrdien, 18. maijā.
Un viņa atbrauca šodien. Pavadījam skaistus brīžus birstaliņā aiz Vinghamas…. Arī laika ziņā šī bij viena no visskaistākām šī pavasara dienām.
Piektdien 21. maijā
Pēdējās divas dienas apmacies mazliet, tomēr patīkams laiciņš."
1293898,"ka neatkārtojas mana ļaunā slimība vai vēl kas ļaunāks. Pieprasīju mani sūtīt uz Rentgena pārbaudi. Citādi ārsts neko slikta neatrada un sacīja man esot ""flew"". Kas lai zin, kas tā par slimību.
Svētdien, 11. janvārī.
Pēdējās divas dienas gāju atkal darbā. Vakar kopā ar Dzilnu apciemojam latvietes Margate'ā. Tika pārrunāta lieta par tautiskām dejām. Viņas ir ar mieru un cerams drīz varēsim sākt.
-> No baznīciņas atgriežoties p.g. decembrī.
Aizmugurē redzama celtne, kura tik raksturīga visam East-Kent apgabalam. Kādreiz šeit audzēti ļoti daudz apiņu un tā kalpojusi apiņu žāvēšanai Arī tagad apiņus vēl audzē, bet daudz daudz mazākos apmēros. Un tā šīs īpatnējās būves ar vairākiem piramīdveidīgiem vai koniskiem tornīšiem stāv pa lielākai daļai neizmantotas, ar savu īpatnību raksturodamas East-Kent'as laukus.
Otrdien, 13. janvār.
Tikko esmu atnacis no zāles, kur redzēju filmu ""Maytime"" Esmu tā sajūsmināts, ka tiešam trūkst vārdu ko rakstīt. Galva savāds vieglums, grūti ko domāt, bet ir tik labi, labi, un dziesma ""Sweetheart, sweetheart,"" kura vijās cauri visai filmai, vēl tagad viegli dūc ausīs. Cik savādi tas ir? Visu dienu biju drūms, nospiests ar sliktu garastāvokli. Tad uz dažiem brīžiem gar acīm slīdēja pavasaris, ziedi, mīla un skaņas skaņas tik brīnišķas, tik jaukas un liekas ka esmu pavisam citā pasaulē. Vakar saņēmu no Ilmāra nelielu vēstulīti. Elziņa viņam aizsūtījusi manu adresi. Viņiem klājas samerā labi un varu apmierinats būt.
Ceturtdien 29. janv.
Aiztecējušas atkal dažas nedēļas. Klājas visādi. Bēdīgākais ir tas, ka nejūtos īsti vesels. Bieži sāpes krutīs un mugurā, nogurums un slikts garastāvoklis. Iztaisīja plaušu rentgena uzņēmumu. Tās ir kārtībā. Grūti saprast kas ar mani ir."
1293912,"Pieskariens tiem liek straujāk riņķot asinīm un galvā iesit vieglu reibumu. Grūtāk pateikt ko juta šinīs brīžos šī mazā, dzīvības pilnā meitene, bet nekādā gadījumā kautko nepatīkamu. To pierāda viņas izturēšanās. Arī pāris iztrūkušas blūzītes podziņas bij tikai joks, par ko sirsnīgi pasmējamies. Kā pāris acumirkļi aizskrēja šīs divas stundas. Šķīramies līdz nākošai reizei.
Svētdien, 25. aprilī.
Visu pagājušo nēdēļu nostrādāju nometnē, uzrokot puķu dobes un visu aptīrot. Strādāju kopā ar Janku un Arvīdu. Arī menedžers Mr. Field, dzīvodams pēdējās dienas nometnē, mums sirsnīgi palīdzēja. Laiks visu nedēļu pieturējās brīnišķi silts un saulains. Saules stari sāka pārklāt ķermenim vieglu brūnumu, jo strādājam arvien tikai peldu biksītēs. Lieliski atpūtos šajā nedēļa. Darbs aptīrot un uzkopjot nometni likās daudz patīkamāks, jo tas tak tika darīts priekš sevis un citiem biedriem. Arī darba laiks katru dienu bij krietni īsāks. Vakar braucot caur Canterbury nopirku vasaras mēteli. Turpināju ceļu uz Margate'u. Tur piecos bij norunāta tikšanās ar Dzidriņu. Aizklīdam taļu gar jūrmalu, līdz augšā jūras krastā nonācām pie kādas lielas bedres, kura, jauki apkopta un puķēm apstādīta, aicināt aicināja apstāties. Piesēdam uz viena no soliņiem un tā šeit arī palikām. Pamazam saule laidās arvienu zemāk un zemāk, līdz beidzot satumsa brīnišķīgs, silts vakars. Vieni un netraucēti varējām izbaudīt šī vakara klusumu un sajust kā smaržo daudzās puķes Plāpājam, smējam, plosījamies un mijām skūpstus, vienu kaislīgāku par otru. Rokas atkal kļūst nevaldamas un atkal un atkal tver mazos, mīkstos krūšu apaļumus. Jūtu, ka tie kļūst cieti, ka viņa brīžam nodreb un pieglaužas tik mīļi. Cik gan tur tālu vairs..... Nē, tomēr pārvaru sevi šoreiz, kautgan pašam savāds mulsums kāpj galvā un jūtu kā vaigi deg. Steidzam atpakaļ. Pēdējais autobuss, protams, ir nokavēts. Braucu mājā ar Dzidriņas velosipēdu."
1293911,"Izdomājam neiet uz kino, bet pavadīt vakaru pastaigājoties. Aizklīdam līdz Dreamlandes izpriecu parkam. Vispirms braucām cauri spoku alai, tad devamies uz skrituļslidu laukumu. Pirmo reizi mūžā kāpu uz skrituļslidām. Sākums bij grūts, kā visās lietās. Šoreiz pietam briesmīgi grūts Bieži zaudēju līdzsvaru un kritu uz priekšu, gan atpakaļ. Bet tas neturpinājās ilgi. Pāris reizes apbraucis laukumu, jutos jau drošāks uz savām ritošām kurpēm. Dzidriņa mani ņēma pie rokas un tā šī lieta veicās daudz labāk. Neticami ātri piesavinājos šo braukšanas makslu, Ar katru apli gāja jau labāk un beidzot skrēju gandrīz tikpat labi kā meitenes. Krietni izbraukušies, klaiņojam gar jūrmalu. Tad, kopā ar mazo, gaišo meiteni, kuru devēju par mazu, mīļu kaķēnu, uzmeklējām kādu solu. Sēdājam, plosījamies un pārmijām dučiem skūpstu. Kā vēja rauti aizskrēja šie jaukie mirkļi un bij jāskrien, lai noķertu pēdējo autobusu. Šodien savedu kārtībā 
savu xxx gulēju
, lai aizdzītu kādu daļu no darba dienās iekrātā noguruma.
Trešdien, 14. apr.
Vakar vakarā mūs atkal apciemoja Hilda un Dzidriņa. Brītiņu papļāpājām skautu mītnē par nakotnes nodomiem. Abi ar Albertu gājam viņas pavadīt uz autobusu. Laika mums bij daudz - 2 stundas. Gājām plosīdamies līdz beidzot noklīdam uz kāda vientuļa celiņa. Strauji satumsa un tā šeit arī palikām. Vakars bj brīnišķi kluss un silts. Tas itkā aicināja skūpstus mīt un pamaigoties. Protams mēs nevarējām attureties šim aicinājumam. Noslīkām garajā ceļmalas zālē un plosījamies, gan skūpstījamies kā negudri. Pamazām pirksti kļuva pavisam droši un nevaldami. Viena pēc otras vaļā tika bluzītes podziņas un rokas meklēja mīkstos krūšu apaļumus. Tik neizprotami jauki, tik sa
ldkairi tie"
1293913,"Otrdien, 27. apr.
Kā dzīve dažreiz mīl spēlēties ar cilvēkiem. Ja šodien esi vesels, dzīves prieka un spēka pilns, tad kas var galvot, ka tā būs rītu. Šo nupat varu sacīt par sevi. Vakar vakarā, krietni izspēlējušies volejbolu, sakām taisīt dažādus trikus, t.i. lēcienus un apmetienus. Gribēju jau beigt un taisīju pēdējo salto, bet nokritiens pēc apmetiena iznaca it nelaimīgs. Jutu, ka labā kāja nokrakšķ un nedomā vairs klausīt. Pušu gan - pie sevis nodomāju. Sanāca apkart pus nometnes un visi bij domās, ka nekas sevišķs tur nav. Šorīt kāja tomēr nebij labāka. Ārsts apskatīja un sūtīja uz slimnīcu. Tur pēc Röntgena uzņēmuma konstatēja, ka ir viegls luzums mazliet virs potītes. Kāju ieģipsēja un pasacīja ka dažās nedēļās būšot atkal kārtībā. Rīt, pēc ģipsa nožūšanas varēšot jau sākt staigāt, kas lūzuma saaugšanu netraucēšot. Labi ka tā un ne sliktāk. Būs pāris nedeļu atpūta. Saņēmu no Dzidriņas vēstuli un norakstīju arī atbildi.
Ceturt. 29. Apr.
Mani apmeklēt bij atbraukušas meitenes - Dzidriņa, Anniņa, Hilda. Viņas atveda līdz daudz tulpju un narcišu, kā arī augļus un cepumus. Puķes smaržo un izskatās tik jaukas. Esmu tik priecīgs un pateicīgs Jums, brīnišķigās meitenes. Noplāpājām visu vakaru un tad viņas atkal aizbrauca.
Sestdien, 1. maijā
Ar pavēsu laiku, bet tomer arī ar perkoņa lietu sakās šis jaukais mēnesis. Ja, jaukais, bet kas man no tā tiks? Vakar biju slimnīcā pie ārsta un tas pateica ka ģipsu noņems tikai 4 jūnijā. Brr…., drausmīgi! Veselu mēnesi būšu kā cietumnieks.
Pirmdien, 3. maijā.
Vakar pēcpusdienā atkal atbrauca Dzidriņa. Bijām mūsu istabiņa divi vien, jo pārējie puiši visi bij izbraukuši."
1293903,"Trešdien, 17. martā.
Ātri, ātri tuvojas Lieldienas un mēs ar skubu metamies darbā, lai paveiktu to, ko esam nodomājuši veikt, lai nodomātais sarīkojums izdotos labi. Braucam uz Mārgeitu katru svētdienu, bet meitenes savukārt pie mums otrdienās. Cītīgi mācamies, jo vēl neiet tā, kā vajadzetu. Bieži muzīka nesaskan ar soļiem, sajūk tūres un trūkst mīmikas. Un tas viss ir jāpanāk. Esam četri pāri. Arvīds ar mazo, blondo meiteni Dzidru, Alberts ar tumšmataino un dedzīgo Hildu, Valdins Anniņa un man paliek Ausmiņa - jauka meitene. Esam visi viens ar otru iepazinušies un jūtamies kopā kā viena saime. Mēģinājumu starplaikos iet vaļā joki, knakstīšanās un plosīšanās bez gala. Un it sevišķi pēc mēģinājumiem. Tad plosīšanās un trakošana sasniedz dažreiz taisni neiedomājamus apmērus. Tādā garā aizrit svētdienu un otrdienu vakari un tie ir tiešām jauki un gaidīti. Pagājušā nedēļā saņēmu no Dzidriņas vēstuli, kurā varēju saskatīt aicinājumu ievadīt ar viņu tuvākas attiecības. Vēl pāris izaicinoši vārdi, kuri aizskāra manu vīrieša lepnumu, un tād nolēmu par tiem revanšēties. Vakar vakarā pēc dejām plosoties viņu noskūpstīju. Viņa to nemaz neņēma ļaunā. Redzēsim kas sekos vēlāk. Liela problēma mums ir tautas tērpi. Kā zēniem, tā meitenēm. To mums nava nevienam, bet līdz svētkiem tie jaizšuj. Visgrūtāk iet meitenēm, jo ir tiešām daudz darba lai pagatavotu jauku tautas tērpu. Meitenes strādājos līdz 12
iem
 naktī. Mums iet vieglāk, jo pelēkas bikses var nopirkt veikalā. Jāgādā tikai par krekliem Paši izdomājām tiem ornamentus un Dzilniņš ūzšuj tos apkaklēm un piedurknēm. Grūtākais jautājums ir ar vidus jostām un kakla prievītēm. Tās paši neprotam pagatavot, bet ceram aizņemties. Tā cītīgā darbā aizrit katra diena. Brīvu brīžu tikpat kā nav.
Svētdien 28. martā.
Lieldienu diena - gaiša un saulaina. Gaiša un saulaina nevien pēc laika apstākļiem skatoties, bet tādu to sajūtu arī sirdī. Cik gan savādi tas!"
1293901,"Martā 1948. g
Skaistās saulainās dienas turpinās. Zied pirmās pavasara puķes un ķirši. Var droši teikt jau - pavasaris nāk. Jau otrais mēnesis kopš mēs pieci zēni strādājam kādā nelielā farmā - Eastleigh Court. Mums patīk šī vieta, jo saimnieks Hawkins ir lāga vīrs un arī darbi mums pa prātam Šeit dabūjam darīt visus darbu, kādi saimniecībā var nākt priekšā, un tas ir daudz patīkamāk nekā strādāt vienu, pa lielākai daļai diezgan smagu darbu, un to beidzot iet atkal uz citu saimniec. 8 3/4 stundas katru dienu paiet darbā, bet vakari, kuri ir diezgan pagari jau, sestdienu pēcpusdienas un svētdienas ir brīvais laiks, kuru varam izlietot pēc patikas. Kādu svētdienu kopīgiem spēkiem uztaisījam volejbola laukumu. Tur var tagad pavadīt vienu otru no brīvajiem brīžiem. Vakaros bieži vingrinos akordeona spēlē. Man šī lieta patīk un sola arī zinamus panākumus."
1293906,"un pēdējais bieži ir pārsvarā par pirmo. Nezināju, ka dzīve ir nežēlīga, ka tā dažos mirkļos var izpostīt un atraut daudzko kas mīļš un dārgs. Tagad to redzu, tagad to saprotu, un tādēļ bērnības dienas dažkārt liekas patīkamākas par tagadējām. Bet lai nu tas paliek. Šodien jūtos laimīgs, kaurarī neviens no biedriem darbu steigā nav atcerejies novēlēt laimes. Ir pēcpusdiena un tā atri steidzas uz vakara pusi. Ap 5
iem
 atbrauc meitenes kopā ar Londonas maksleniekiem un mācītāju Slokenberga. kungu. Viņš tūdaļ notur jauku Lieldienu dievkalpojumu, aicinādams nezaudēt ticību sev pašiem un mūsu dzimtenes atkal tapšanai. Pēc dievkalpojuma palīdzam meitenēm novīt vainadziņus un tad steidzamies paši ģerbt tautas tērpus. Drīz esam kārtībā, un izdzēruši katrs pāris glāzes vīna steidzam uz zāli. Mazā, mūsu pašu krāšņi izdekorētā telpa jau pilna pašu un kaimiņu nometnes ļaudīm un angļu viesiem. Šī vakara programu ievadot Edvīns Krūmiņš un Lidija Maršalka dzied latvju komponistu darbus, pianista Jēruma pavadīti. Viņu dziesmas skan jauki un kā atzinība ir sirsnīgi applausi. Tad pienāk kārta mums dejotājiem. Nodejojām divas latvju tautas dejas - ""Zvejnieciņš"" un ""Vāveru polka"" Mums applaudē, tomēr ne tik sirsnīgi kā dziesmām. Koncerta otrā daļa Krūmiņš un Māršalka dzied gan latvju gan cittautu komponistu darbus. Dažas dziesmas un ārijas izpelnās vētrainus aplausus, sevišķi Mefistofeļa ārija no operas ""Fausts"" un Kalniņa ""Poģa dziesma"". Tās abas dziedāja Krūmiņš. Arī pats biju sajūsmas pilns par skaistajām dziesmām. Hilda dziedātājiem pasniedz sārtas tulpes un tie aplausu pavadīti atstāj skatuvi. Programmu noslēdzot dejojām ""Brālīts un masiņas"" un pašās beigās ""Sudmaliņas"" Pāris glazes devušas līksmi un dejoju īsti prieka pilna, nedomādams, ka uz mums raugās kāds simts acu pāru, nedz baidīdamies no kļūdām. Arī meitenes, kuras pirmajās dejās bija tādas pabailīgas, ir kluvušas drošas un priecīgas un līdz ar to abas pēdējās dejas izdodas pavisam labi. Kā pateicība atkal skan aplausi (šoreiz daudz sirsnīgāki) un tiek pasniegtas puķes meitenēm."
1293904,"Vairākās no pēdējām Lieldienām nejutu nekāda prieka. Tās pagāja tik skumjas, kautgan varēju justies tik bezrūpīgs, bez pienākumiem, bez darba. Šoreiz pat nevaru domāt par svētku svinēšanu, jo darba ir tik daudz, varbūt vairāk kā darba dienās. Tomēr sirds ir tik prieka pilna un nezināmu gaidu valdzināta. Un ja sirds ir prieka pilna, kā tad vairs vairāk vajag? Vienalga vai šo prieku rada cilvēki, darbs, jūtas vai kas cits, vari justies laimīgs. Un īsti vērtīgi laikam ir tikai tie mūža mirkļi, kuros cilvēks jūtas laimīgs. Bet lai nu paliek filozofēšana. Atgriezīšos pie ikdienas. Un lūk, pašreiz pa kaklu pa galvu skrienot tiek veikti pēdēju sagatavošanas darbi rītdienas dziesmu un deju vakaram. Jādekorē zāle, jāgādā puķes, zaļumi, klavieres, jāmazgā, jāgludina tiko pagatavotie tautas tērpi un kur tad vēl liels daudzums citu darbu un darbiņu. Priecīgu gaidu pilni tos veicam ar cerībām uz labu izdošanos. Iepriekšējās dienās aizsūtīju Imantam paciņu. Vakar saņēmu no Elziņas jauku vēstuli un dzimšanas dienas apsveikumu."
1293909,"Man gan prāts vēl liekas tīri skaidrs, tomēr kājas neklausa. Vairakas reizes šī mazā meitene mani norauj pie zemes. Tad nāk palīgā arī citi. Alberts viņu paņem uz rokām un aiznes uz taxīti. Viņa gan vēl spārdās un grib tikt ārā, bet pārējās viņu satur un tā viņas aizbrauc. Noguruši un noreibuši ejam uz savu baraku un krītam gultā. Tomēr nervi ir parāk satraukti un miegs nenāk. Tikai uz pašu rītu grimstu murgainā miegā.
Otrdien, 30. martā.
Pēc pāris stundām ir jāceļas un jādodas atkal darbā. Kautgan gulēts ļoti maz, tomēr celties neliekas grūti. Vēl mūsus nav izgaisis vīna iespaids un visi esam jautri. Pārrunājam vakardienas notikumus un esam apmierināt pat ļoti ar tiem. Vispirms lieliski ir izdevies koncerts un dejas. To saka visi zēni un tāpat daudzas atzinības izteica angļi. No sirds priecājamies, ka neskatoties uz daždažādiem šķēršļiem, neveiksmēm un domstarpībam, viss iznācis labi. Tāpat brīnišķīgas bij ar meitenēm kopā pavadītās pāris stundas Esam kādu stundu nostrādājuši, kad sāk līt lietus. Varam braukt mājā un atpūsties, kas liekas tik patīkami. Vakarā piezvana Dzidriņa. Viņa saka, ka esot nokaunējusies par vakardienas uzvešanos. Saku, ka nebij jau nekas par ko būtu jākaunās. Arī meitenes ir sajūsminātas par vakardienu. Visu dienu esot runājušas tikai par to. Parīt ir pirmais aprilis. Sarunājam meitenēm iedot aprili. Sataisām lielu paku, kuru atverot atrod vienu mazāku. To savukārt atverot var atrast atkal mazāku. Tā saliekam kādas 7 vai 8 pakas vienu otrā. Pašā vidū bij katrai meitenei adresēta paciņa sērkociņu kastītes lielumā un tanī iekšā zīmējums ar uzrakstu: ""April, april, april. Mums pašiem jāsmej par savu izdomu un droši smies arī viņas.
Otrdien, 6. apr.
Svētdien abi ar Gulbja kungu aizbraucam ciemos pie meitenēm."
1293899,"Vai tas vēl jūtamas sekas no slimības pirms 2 gadiem, vai sliktā laika iespaids, bet nekas patīkams nav nekādā ziņā. Noorganizējam 12 - 16 vīru lielu kori un sākam mēģinājumus. Sākuma jau grūti kā arvien, bet man tomēr patīk un stipri ceru ka varēsim drīzumā kautko nodziedāt. Žēl tikai, ka daudzi no mums uz šo lietu raugās pesimistiski. Nu ir piepildījies arī tas nodoms par ko jau sen domājam. Sākam macīties latvju tautas dejas. Mūsu partneres - latvju meitenes dzīvo Mārgate'ā. Braucam pie viņām uz mēģinājumiem katru svētdienu. Viņas savukārt pie mums otrdienās. Sakumā attiecības puišu un meitu starpā bij diezgan oficialas, bet tagad jau tas zudis un deju mēģinājumi norit patikami un jautri.
Piektdien, 6. februārī.
Kopā ar daudziem citiem nometnes zēniem apmeklējam vakar vakarā dejas vakaru Margate'ā. Biju diezgan nepatīkamā situācijā, jo bija ieradušās visas latvju maitenes - mūsu tautisko deju partneres un arī Pamela. Meitenēm un daudziem no zēniem deja nepatika un visi aizgāja uz Dreamlandi. Tiku aicināts līdzi, bet negāju, jo aiziedams negribēju apvainot Pamelu un viņas tēvu - šī vakara organizētāju. Visu vakaru biju bez kāda prieka, jo biju ļoti sliktā garastavoklī. Pamela mani uzludza uz tēju viņas mājās svētdien pēc nākošās.
Pirmdien, 16. febr.
Vakardien pēcpusdienā apciemoju Pamelu viņas dzīvoklī. Pavadīju tiešām jaukas stundas. Visupirms atradu viņas vecākos tiešām sirsnīgus cilvēkus. Viņu laipnība likās neizmērojama. Dzēru kopā ar viņiem tēju un biju ar Pamelu pastaigāties. Viss būtu bijis tiešām lieliski, ja beigās nebūtu iztaisījis sev kaunu. Projām steidzot ar mēteli aizķēru uz krēsla atzveltnes nolikto paplāti ar traukiem un to nogāzu. Nokļuvu neizsakāmi neērtā stāvoklī. Jutu, ka asinis sakāpj vaigos no kauna sajūtas, kāda mani pārņēma. Ai, neveiklība, šī nelādzīgā īpašība. Tā ir man jāsauc par savu. Tās dēļ jau"
1293896,"1947.g. Pirmdien, 1.dec.
Jau klātu devembris - pēdējais gada menesis. Dzimtenē ap šo laiku zemi jau vairākkārt centies bij pārklāt sniegs, un aukstums zemei pārvilcis cietu grabošu garozu. Ja, bet šeit jau daudz kas nav tā kā dzimtenē, sevišķi vēl laika apstākļu ziņā. Šeit bieži ir tā, ka vienā dienā viegls sals mainās ar saulainu laiku un beidzot lietu. Ar vārdu sakot ļoti nepastavīgs un nenoteicams laiks. Darbā bieži mainu darba vietas un darbus. Izbraucam ar tumsu un ir atkal stipri tumšs, kad tiekam mājā. 18. novembri atzīmējam ar īsu atceres brīdi, kuru bij rīkojuši nometnes roveri. Nometnes komandantam pasniedza visu zēnu parakstītu adresi, kuras arējo apdari kokā bij veidojuši šī vakara rīkotāji. Sekoja kopīgs mielasts un pēc tam - deja (Pēdējā nu gan pavisam neiederējās šinī vakarā). Uzaicinājām visas 3 meitenes no Mārgaitas un viņas arī atbrauca. Pavadījām kopā visu vakaru un pēc dejas kopīgi vēl aizstaigājām līdz mājai, kurā viņas pārgulēja šo nakti. Pamela bij atkal pavēsa kā arvien. To pašu parādīju tai pretīm. Šķiroties viņai teicu, ka būtu labāki ja mēs vairs nesatiktos. Saņēmu īsu piekrītošu atbildi - all right un līdzarto likās viss ir cauri. Gribēju vēl viņu noskūpstīt un šoreiz tas gāja bez mazākās pretošanās no viņas puses. Ar to arī škīramies tovakar. Biju pārsteigts, kad nedēļas beigās saņēmu atkal viņas vēstuli. Biju domājis, ka viņa līdz ar mūsu norunu vairs nerakstīs. Bet lūk, tomēr tā nav. Vēstule, kā parasts, bij atkal nevīžīgi rakstīta. Savā atbildē pasacīju lai nakošreiz raksta tikai tad, ja raksta rūpīgāk. Pēc dažām dienām bij vēstule atkal klāt, pietam rūpīgāki rakstīta. Tiku uzaicināts uz izjādi ar zirgiem kopā ar viņas ģimeni. Hm, tiešām savāda un nesaprotama šī Pamela. Kā lielu brīnumu saņēmu vēstuli arī no Ārijas. Šī sirsnīgi pateicās par āboliem un ļoti atvainojās par nerakstīšanu. Bet es jau nemaz nespēju dusmot uz Arijas. Viņa īsumā apraksta savu dzīvīti un lūdz arī mani rakstīt.
***"
1293910,"Sastapām tikai Dzidriņu, jo Hilda un Anniņa saskaitušās, ka pārējie puiši nav atbraukuši, aizbēga no mums. Bijām visi trīs uz kino. Skatoties filmu draiskojos un plosījos ar Dzidriņu. Vakar vakarā meitenes piezvanīja un atvainojās par vakardienas rīcību, solīdamās braukt šodien ciemos. Un atbraucu arī. Bijām skautu mītnē. Jokojam un draiskojam kā arī pārrunājām nakotnes nodomus. Pēdējie ir diezgan lieli. Tika pienemts nodoms noorganizēt dziesmu un deju ansambli. Būtu tiešām brīnišķīga, ja šis nodoms taptu īsts. Dzilniņam rītdien dzimšanas diena. Uz šī pamata viņš lika galdā pudeli vīna. Katram tika pāris glāzītes, kas visiem padarīja jautrus prātus un lokanas mēles. Ejot uz autobusu ar Dzidriņu daudz smējam, plosījamies un mijām skūpstus.
Trešdien, 7. apr.
Šodien pārbraucot no darba mani sagaida pārsteigums. Kā gan nē, jo vēstule no Pamelas, kuru sāku jau pavisam aizmirst. Un pirmo reizi viņas vēstule sakās ar vārdiem: ""My dear Imants Bij pārsteigums un arī mazs prieks šī vēstule. Sāku rakstīt atbildi.
Svētdien, 11. apr.
Vakar pēcpusdienā, darba nedēļai beidzoties, steidzīgi gatavojamies parastam sestdienas braucienam. Braucu kopā ar Albertu. Mūsu maršrūts - Vinghama - Sandwitch - Ramsgate Ramsgatē apstaigājam veikalus, ar nolūku nopirkt mēteli un pasūtīt uzvalku. Mēteli neatradu pa savai gaumei, bet toties abi pasūtījam gaišus vasaras uzvalkus. Braucot tāļāk cauri Broadstair'iem uz Margate'i skatījam daudzas jaukas vietiņas no visām trim šīm skaistajām pilsētām. Brītiņu pasēdējuši kafejnīcā, gājam uz slimnīcas pusi lai satiktu meitenes. Ar viņām četratā klīdām pa ielam un prātojam ko iesākt šovakar."
1293895,"1541) Inapss Arturs 27.1.24   16.3.44.
1542) Indāns Romāns 31.1.19.   3.9 43.
1543) Indāns Zenons 16.4.22.   23.2.44.
1544) Indriksons Fricis 14.10.20.   17.10 44.
1545) Indriksons-Heinriksons Ernests 15.10.06   18.7.44.
1546) Indriksons Jānis 1.6.19.   29.4.43.
1547) Indriksons Žanis 29.3.25   1 11.44
1548) Ingevics Voldemārs 25.7.22.   27.9.44.
1549) Irbe Arveds 3.2.00   25.12.44.
1550) Irbe Eižens 30.11.22.   26.9 44.
1551) Irbe Jūlijs 10.10.20   7.4.44.
1552) Irbe Jūlijs 20.10.20.   9.4 44.
1553) Irbe Kārlis 6.2.20.   7.11.43.
1554) Irbe Staņislavs ?   19.3.45.
1555) Irbītis Dailonis 3 10.24.   27.3.44.
1556) Irbītis Imants 22 3 24.   9.4.44.
1557) Irbītis Jānis 19 6.09.   ? 3.45.
1558) Irbītis Pēteris 30.4.10.   10.3.45.
1559) Irinovičs Staņislavs 9 5.18.   28.9.44.
1560) Irists Pēteris 16.1.18.   3.7.44.
1561) Irklis Ēriks 16 10.22.   2.2.44.
1562) Iršens Vilhelms 14.6.24.   9.1.45.
1563) Isajevs Kliments 24.11.22.   ?
1564) Ivanovs Aleks 7.3.23.   ?
1565) Ivanovs Aleks. 16.11.13.   18.5.44.
1566) Ivanovs Jelisejs 1910.g.   26.12.44.
1567) Ivanovs Teodors 25.10.06   12 2.45.
1568) Ivanovs Vasilijs 30.1.07.   25.3 45.
1569) Ivanovskis Aleks. 16.4 21.   16.3.44.
1570) Ivans Alfrēds 31.10.06.   16.3 44.
1571) Ivans Pēteris 25.10.18   13.9.44
1572) Ivdra Leons 12.12.14.   17.2 43.
1573) Izačenko Jevdokims 22-23 g.v.   31 7.44.
1574) Izais Roberts 3.6.20.   5.1 45.
1575) Jachovičs Alfrēds 18.8.24   12.7.44
1576) Jačevskis Aleks 9.11.09.   11 4.44.
1577) Jakobijs Ilgonis ?   6.2.44.
1578) Jakobsons Arvīds 18.6.23.   15.7 44.
1579) Jakobsons Laimd. 16.12 23.   9.3.44.
1580) Jakobsons Mārtiņš 3.11.18. (3.11.19.?)   26.3.44.
1581) Jakobsons Roberts 14.8.11   6.2.44.
1582) Jakovičs Alfrēds 18.8.24.   12.7 44.
1583) Jakovļevs Jeakims 15.9.06   3 6.44.
1584) Jakša Pēteris 23.10.19.   28.9 44.
1585) Jakubovskis Ed. 12. 8 24.   21.1.44.
1586) Jakubovskis Kaz. 18.7.23. (18.6.23 ?)   7 4.44.
1587) Jakubovskis Rob. 7.12.10.   21 5.44.
1588) Jakubovs Jānis 22.1.20   10.9.43.
1589) Jakušonoks Staņislavs 4.1.15.   28.9 44.
1590) Jambergs Hermanis 4.12.17   10.7 44.
1591) Jančevskis Antons ?   9.9.43.
1592) Jančevskis Jānis 13.10 23.   3.3.44.
1593) Janessons Edgars ?   10.2.44.
1594) Jankavs Alfrēds 9.9.21   22.1.44.
1595) Jankēvičs Ernests 25.10.18.   18.1 45.
1596) Jankēvičs Jānis 4.5.18   6.3.45.
1597) Jankovskis Donāts 7.2.22.   5.4 44.
1598) Jankovskis Hermanis 5.6.18   26.3.44.
1599) Jankovskis Nikolajs 24.10.20   25.1.45.
1600) Jankovskis Reinholds 11.12.08   14.4.44.
1601) Jankovskis ? apm: 34 g v.   6.3 45
1602) Janišs Antons 3.10.09.   10.7.44:
1603) Janševskis Krišus 9.1.20. (9.1.24. ?)  24 1.44:
1604) Jansons ? ?   3.2.45.
1605) Jansons Alfreds 26.6.08.   5 8.44.
1606) Jansons Alfreds 22.10.99.   12.3 45.
1607) Jansons Ansis 4.1.22.   2 1.44.
1608) Jansons Antums-Fricis 16.1.19.   2.8 44.
1609) Jansons Arvīds 1925.1.   24.1 45.
1610) Jansons Arvīds 19.5.22.   10.3 45.
1611) Jansons Attis 1.1.24.   3 2.45.
1612) Jansons Augusts 29.3.22.   14.7.44.
1613) Jansons Egils ?   25.1.45.
1614) Jansons Ernests 11.7.08.   28.3.44.
1615) Jansons Hermanis 26.10.27.   12.1.44.
1616) Jansons Imants 23.7.25.   17.3.44.
1617) Jansons Imants 21 11.24.   7.3.44.
1618) Jansons Jānis 1913. g.    18.9.44.
1619) Jansons Jānis 26.3.10.   8.1.45.
1620) Jansons Jānis ?   26.1.45.
1621) Jansons Jānis 23.5.12   9.10.44.
1622) Jansons Jānis 20.2.24. (20.1.24 ?)   26.3.44.
1623) Jansons Jānis 14.2.24.   26.3.44.
1624) Jansons Jūlijs 31.8.06.   3.8.44
1625) Jansons Kārlis 1925. g.   26 1.45.
1626) Jansons Kārlis 14.4.12.   4.10.44.
1627) Jansons Klāvs 17.2.23   3.8.44.
1628) Jansons Ludvigs 9.9.08. (7 9.08.?)   15.7.44.
1629) Jansons Osvalds 3 7.13.   29.9 44:
1630) Jansons Osvalds 5.9.22.   1.10 44:
1631) Jansons Paulis 26 9.23.   2.9.43.
1632) Jansons Pēteris 14.5.19.   4.9.43.
1633) Jansons Roberts 11.12 16.   12.2.45.
1634) Jansons Roberts 17.6.14.   27.3.44.
1635) Jansons Rūdolfs 24 12.22.   10.8.44.
1636) Jansons Tālivaldis 13.7.26.   23.1.45.
1637) Jansons Valdis 27.11 18.   25.3.44.
1638) Jansons Valdis ?   5.4.44.
1639) Jans Jāzeps 10.10.22.   27.3.44.
(Turpinājums sekos)
Tuvākās ziņas par kritušiem prieprasāmas BCP latviešu pārstāvības birojā - (21a) Det-
""Tēvija"" 1947.g."
1293908,"nebēdu. Brīžiem iet pavisam traku un viss tas te sāk izskatīties pēc īstas orģijas. Dzidriņa ir galīgi noreibusi. Viņa sēž man klēpī un galviņa noslīgusi uz pleca. Liekas ka viņa snauž, bet pekšņi lēc augšā, pasaka dažas vārdus un snauž atkal. Viņa kļūst pavisam vaļsirdīga un sāk stāstīt savu draudzeņu slēptākos nodomus un sapņus. Spiežu ciet viņai muti un mēģinu iestāstīt lai tā nepļāpā. Bet tas nelīdz. Līdz ko noņemu roku, viņa pļāpa atkal. Man uz mēles deg jautājums un izmantojot viņas vaļsirdību jautāju: ""Bet ko mīli, Tu Dzidriņ"" Viņa mīļi man pieglaužas un sirsnīgi saka: ""Es mīlu Tevi"" Vairākas reizes ejam ārā un pārmījam daudzus skūpstus. Pulkstens 1
os
 atbrauc taksometrs un meitenes steidz lai brauktu mājup. Tikai Dzidriņa par to negrib ne dzirdēt Viņa grib palikt šeit. Redzu, ka viņa par daudz noreibusi un meģinu pārliecināt, ka jābrauc mājā. Tomēr arī šie vārdi nelīdz. Pekšņi mazā meitene izbēg ārā un pazūd tumsā. Meklējam viņu ciet un velkam uz auto. Bet tikko būtu tik tāļu viņa izraujas un izbēg atkal. Skrienam un"
1293897,"1948. gada 8. janvārī.
Pagāja vecā gada pēdējais mēnesis un nemanot aizsteigusies krietna nedēļa no šī gada. Šinī laika ietilpa arī Ziemas svētki, kuri šeit Anglijā ir lielākie no svētkiem. Arī mūsu nometnes zēni bija tos gaidījuši. Pēc iespējas labi tika uzkopta mūsu bēdīgā baraka, izpuškota maza eglīte un tas arī viss, ko varējām darīt. Bet galvenais jau nav ārējais Cilvēka sajūta tak ir tā, kas noteic vai svētki ir jauki vai nē. Un par sajūtu šoreiz nevarēja sūdzēties. Tā bij laba. Bij priekšā četras brīvas dienas, kas solīja kautko labu. Svētku setdienas pēcpusdienā tika pātraukts darbs un varējām doties uz nometnes iemītnieku kopēju dievkalpojumu Winghamas baznīcā. Tas tomēr bij pievilcis tikai ap 1/3 no visiem. Piedzīvojam vienu otru savādību. Par vienu tādu likās dejas vakars svētku sestdienā. Bet tāda esot angļu paraša. Tur neaizgāju. Pirmo svētku vakarā bij paredzeta eglītes vakars un deja pēc tam mūsu pašu nometnē. Eglītes vakars bij īss, bet tomēr sirsnīgs. Bet no paredzētās dejošanas nekas nesanāca, jo bij ieradušās tikai 3 sievietes. Ikviens no mūsu barakas puišiem bij iegādājies 2 - 3 pudeles vīna. Tās tika tanī vakarā liktas galdā līdz ar kūkām un augļiem. Sanācām visi kopā lai pavadītu šo vakaru. Pēc brītiņa mūsu menadžers Mr. Field un atveda visas trīs angļu sievietes kuras bij atnākušas. (Jankas draudzene Helēna, viņas māsa ar vīru un vēl māsica) Pamazām tika tukšotas vīna pudeles un arvien vairāk pieņēmās jautrība. Beigās tā sasniedza tādu līmeni, ka sakās īsta brāļošanas. Siprais [stiprais] dzeriens bij iesildījis un padarījis bezgala laipnus un laimīgus visu prātus. Cilvēki, kas satikas šinī vakarā pirmoreiz šķita esam gadiem veci draugi. Bijam ļoti priecīgi, ka vakars iznāca tik patīkams. Otrā dienā apmeklēju ""Casino"" Angļu ģimene, kura ciemojas pie mums iepriekšējā vakarā, ielūdza mūs savukārt pie viņiem. Pie kafijas un kūkām pavadījām jaukas stundas. Jau sākot ar Ziemassvetkiem nejūtos īsti vesels. Tas turpinājās tik ilgi, kamēr vecā gada pēdējā dienā palieku gultā. Tur arī sagaidu Jauno gadu un pavadu tā pirmās dienas. Jutu sapēs krūtis un man ir bailes"
1293900,"vairakreiz esmu nokļuvis neapskaužamā stāvoklī. Ja, labot neko šeit vairs nebij iespējams. Atliek tikai to verā ņemt un uz priekšu ar vēl lielāku neatlaidību censties, lai šo īpašību turētu pēc iespējas taļāk no sevis. Pamazām atbrīvojos itkā no sastinguma, kurš bij radies pēc šī bēdīgā notikuma. Nonākot ""Vinter Garden"" jutos atkal labi. Priekšnesumu sākumu gaidot plāpājam par daudz un dažādiem tēmatiem. Bij laiks steigt uz autobusu, kad bijām redzējuši tikai pusi tā vakara programmas. Mums bij vēl laika krietna pusstunda. Uzsāku sarunu par mūsu attiecībām, kuras vēl vienmēr ir neskaidras. No visa tā, ko sacīja Pamela par tām, sapratu, ka nekāda liela mīlestība vai vēl kas vairāk mūsu starpā nevarētu būt. Var pastāvēt tikai draudzība - mazāka vai lielāka, atkarībā no tā, kādu paši to izveidosim. Šīs attiecības ir tās, kuras es sevis un Pamelas starpā uzskatu par labākām. Līdz šai dienai nebiju viņu sapratis, pa daļai aiz paša pārliecības, pa daļai aiz Časlowa iespaida, domādams, ka Pamela un viņas draudzenes meklē pie mums kautko līdzīgu flirtam. Šīs tagad liekas pilnīgi aplamas domas. Viņu nodoms bij bijis padarīt gaišākas mūsu dienas svešumā, piedāvājot mums savas ģimenes viesmīlību. Varbūt arī maldos??? Tomēr kaut arī tā, mūsu draudzības sākumā biju bijis par strauju. Ka tas tā to rāda Časlova draudzība ar Gwenu. Būdams pavisam nepacietīgs viņš izjauca visu. Pēc šīs lielās izskaidrošanās biju ļoti labā sajūtā, Sirsnīgi atvadījamies.
Svētdien, 29. febr.
Svētdiena, un pietam ļoti brīnišķīga. Pēc vairākiem tumšiem un lietus pilniem mēnešiem reiz spīd atkal saule. Tik gaiši, tik silti, ka žilbina acis un sirdi pielej pilnu neizprotama prieka. Laikam pavasaris mostās? Lūk pāris foto no šis dienas:"
1293923,"un reizē tik skaisto rotaļu. Gulējusi ar muguru pret mani. meitene pagriezās man pretīm un saka viegli kutināt man 
savu
. Atbildēju šai darbībai un tā viss tas sākas arvien kaislīgāk un mīļāk. Neprātīgi un kvēli bij mūsu skūpsti, nepratīgas un kaislas bij rokas. Bijam pieplakuši vien otram un kļuvuši kā viens. Viņa pretojas tikko jaušami..... Tā mīļi, jo mīļi pavadījam visu nakti un, kad balgana kļuva austrumu debesmala, uz laiciņu iemigam sildīdami viens otru ar savu ķermeņa siltumu. Pamodos viegli nosalis. Nejutīga bij kļuvusi kreisā roka par kuru gulēja meitene. Arī viņa pamodas un viegli trīsēdama glaudās klāt. Bij kļuvis krietni gaišs. Visapkārt čivināja putni un tāļu vairs nebij saules lēkts. Likās par vēsu lai gulētu vēl. Lecam augšā un, lai kļūtu siltāki, palekājam turpat pa rasaino pļavas zāli. Visi bijām jautrā garastāvoklī un nearko 
nenožēlo- Bij 
pulkstns pieci, kad nolēmam širties un aizbraucam katrs uz savu pusi. Gulēju, gulēju, gulēju vai visu dienu. Tikai pret vakaru, kad noguletus gandrīz 12 stundas, galva ir atkal viegla un miegs nenāk vairs. Ārā nepārtraukti līst lietus un ir tik nepatīkams laiks. Tādēļ paliekam mājā un pie savām meitenēm nebraucam. Ir labi arī tā, jo prātā vēl vienmēr aizgājušās nakts jaukie brīži.
Trešdien, 14. jūlijā.
Aizsteigusies jau jūliju mēneša pirmā puse, bet viņa nav atnesusi sev līdz nevienas jaukas dienas. Lietus, lietus un atkal lietus, gandrīz vai katru dienu. Nemīlīga vasara. Kaut drīzāk atgrieztos atkal saule! Jau otro nedēļu kopš strādāju atkal lauku darbus. Kaplēju cukurbietes kopā ar 19 citiem puišiem pie St
. Margaretes Bay"
1293932,"Sestdien biju atkal Mārgeitā, kaut lija. Atceļa bij vēl nepiedzīvots pretvējš un smalks lietus. Un vakar atkal devamies turp. Visi četri bijām uz Londonas philharmoniskā orķestra koncertu Winter Gardenā. Mums ar Albertu koncerts patika. Meitenēm nē. Bij vēsa bet brīnišķi skaidra nakts. Biju atkal viens ar Dzidriņu un mazajā puķu dārziņā mēs atkal un atkal nogājām līdz mūsu attiecību galējai robežai.... Bij krietni pēc pusnakts, kad braucu mājup. Nodzēsu uguņus, jo ceļu tik jauki rādīja mēness. 
The Clock Tower & harbour, Margate 9938
Svētdien, 30. aug.
Pagājušās nedēļas beigas nostrādāju pie plūmju novākšanas, kautgan oficiāli skaitījos slims. Sestdien atkal Mārgeitā. Man bija līdz kamera un še lūk kāds uzņēmums no tās dienas: ""Kaķēns ar kaķēniem"" Tad gājām Drīmlandē uz kino. Redzējam filmu ""Oliver Tvist"" Ar tādu interesi skatījos to. Pēc tam mazu brītiņu pasēdējam jūrmalā, pirms braucu mājā. Šodien, kaut arī svētdiena, strādāju. Bijam St. Margaretes Bay pie auzu vešanas."
1293924,"tas patīk daudz labāk nekā krāsošana nometnē. Pagājušā sestdienā atsākam tautisko dejo mēģinājumus. Ausmas vietā dejoja latviešu meitene Gaida. Viņa dzīvo Canterbury. Bet līdz ar pirmo mēģinājumu nodomi sāk jukt. Anniņa vairs negrib dejošanā piedalīties. Redzēsim kas tur galu galā iznāks. Ar Dzidriņu tiekos bieži jo bieži. Mūsu attiecības veidojas un kļūst arvien tuvākas.... Austris un Imants ir ieradušies Anglijā. Dzīvo pašreiz Havantā. Mēģinu palīdzēt viņiem tikt uz mūsu nometni.
Trešdien, 28. jūlijā.
Jau tuvojas beigām vasaras vidējais mēnesis. Viņš atnāca ar lietu, vēsumu, drūmām un nepatīkamam dienām. Bet, lūdz kādas ir viņa beigas! Siltas saulainas, bez viena mākonīša pie debesīm. Tās ir skaistas. Dienu strādājot karstums ir liels un bieži tas liekas gurdinoš un nepatīkams līdz ar to. Tik jauks un vilinoš tad šķiet ūdens. Bet, darba dienās viņu aizsniegt nav iespējams. Paliek vienīgi sestdien pēcpusdienas un svetdienas. Sestdien biju atkal Margeitā, lai dejotu tautiskās dejas. Tomēr ar tam negrib un negrib mums veikties. Citādi viss būtu labākā kartībā, trūkst vienīgi viena meitene. Anniņa atsacījās pavisam un arī neviena cita negrib nāk. Līdz ar to dejošana ir jāatliek uz nenoteiktu laiku vai pavisam. Par to neko neskumstu. Varbūt pat drusku priecājos. Patiktu jau dejot, bet tam pretīm stājas vairāki ""bet"", kuri radušies aiz vairākiem iemesliem. Par tiem nerakstīšu."
1293917,"no Induļa un līdz ar to zinu, ka meitenes šodien saņem mūsu traki izgudroto, zobgalīgo atbildi uz precību sludinājumu redzēs kādu seju šīs rādīs un vai spēs nojaust, ka mēs vainīgie. Otrdienas vakara Dzidriņa ar Hildu atbrauca uz nometni. Mūsu attiecības atkal pa vecam. Dzilniņš bij sestdien Mārgeitā viņas saticis un sarunās noskaidrojies, ka ar otrdienas tikšanos noticis pārpratums. Esam aizbraukuši katrs uz savu ceļa krustojumu un velti gaidījuši un jutušies pievilti. Kā arvienu, kad pārvaretas raizes un nepatikšanas, naskaidroti pārpratumu un zudusi vilšanas, viss liekas gaišāks, sirsnīgāks un mīļāks, tā arī šoreiz tāda likās mūsu tikšanās un tā pavadījām vakaru un laiku līdz pusnaktij.
***
Sestdien, 26. jūn.
Pa gadskārtu Jānits nāca,
Savus bērnus apraudzīt.
Vai tie ēda, vai tie dzēra,
Vai Jānīti daudzināja?
Ikkatru gadu, kad saule bij uzkāpusi visaugstākajā punktā debesīs, kad puķu pilnas bij pļavas, lauki, kad pilnā krāšņumā ziedēja vasara, mūsu dzimto zemi pārlīgoja šī brīnišķīga Jāņu dziesma. No kalna un kalna mirdzēja ugunis un skanēja līgo dziesmas. tur jauni un veci bij nākuši kopā lai priekos un dziesmās aizvadītu visskaistako nakti gadā. Tā arī mēs, kaut jau ceturto gadu esam prom no dzimtenes, kaut mūs nospiež nejēdzīgā dzīve svešumā, kaut nezinam kā tiek svinēti Jāņi šogad dzimtenē, gribējam priecīgi būt šajā naktī. Gribējam izjust kaut mazu daļiņu no tā ko"
1293934,"Līdz ar to atplauka arī meitene un mēs čalojam un plosījamies atkal. Bij pusnakts, nodzisa gaisma. Mūsu rokas kļuva arvien nevaldamākas, arvien karstākas, līdz atradamies viens otra ciešos skāvienos un neko citu nejutām vairs.... Mājup ejot pārrunājam savas attiecības. Runājam vai nebūtu labāk ja tiktamies retāk. Tā arī atlikam ritdienā paredzeto braucienu. 
Trešdien, 15. sept.
Dienas steidz. Septembra vidus jau. Stipri var manīt, ka vakaros atrāk sabiezē tumsa un rītos gaisma atnāk tik vēlu. Rudens, rudens klāt. Man par jaunu bij iekaisusi kreisās rokas elkoņa locītava. Kopš dienas, kad esmu iepriekšējo reizi rakstijis, nodzīvoju nometnē. Tagad jau atkal strādāju, kautarī tepat mājā. Nava nekas mainījies manās attiecībās ar Dzidriņu. Tiekamies Mārgeitā katru sestdienu. Pēdējās divas otrdienas tikamies uz krustceļiem pie lielas bedres. Nezinu pats kas ar mums? Gandrīz katru reizi, kad tiekamies, mūs sāk šūpot kaislību viļņi un mēs ļaujamies tiem....
Pirmdien, 20. sept.
Aizriteja pagājušā nedēļa un atnāca, gaidīts kā arvienu, sestdienas vakars. Bijām nolēmuši šoreiz to cienīgāk sagaidīt. Kad visi bij atgriezušies no parastājiem iepirkšanās braucieniem, uzkopuši savu istabiņu, tika attaisīta pudele džina. Katram no mums sešiem iznāca paris glāzītes, kuras vaigos lika rasties sārtumam un mazliet vieglākai kļūt galvai. Abi ar Albertu steidzīgi ģērbamies un steidzām pretīm savām meitenēm. Atvedām viņas, kautgan tas nebij viegli, uz mūsu ""sešu vecpuišu"" istabiņu. Pļāpājam, jokojam, smējam un dzērām vīnu. Pēdējais visu prātus darīja jautrus"
1293931,"Jautrība un labais garastāvoklis vēl pavairojas, kad vairakas reizes nokritam no riteņiem, braucot pa slideno un šauro taciņu. Kokiem un papardem noaugušā laukumiņā taciņas malā izlietoju filmas pēdējo ūzņēmumu. Atkal turpinājam ceļu un drīz sasniedzam meža malu. Tāļāk braucot Dzidriņa atrada mazu, pelēku kaķēnu, kuru viņa par katru cenu gribēja ņemt līdzi. Viegli nenācās viņu pierunāt to nedarīt. Arī saimniece labprāt negribēja dot, sacīdama, lai atbraucot vēlāk, kad kaķēns būs paaudzies. Tā arī to atstājam. Sāka krēslot kad sasniedzam vietu, kur parasti šķīramies. Parmijām vēl dažus mīļus vārdus un karstus skūpstus. Tad šķiramies, jo Dzidriņa neparko negribēja šoreiz ilgāk palikt. Galā bij viena tiešam brīnišķīgi pavadīta diena.
Pirmdien, 23. aug.
Kā nebijis aizgāja mans atvaļinājums. Lija un lija absolūti visas dienas. Izņēmums bij vienīgi otrdiena, par kuru esmu tik daudz rakstījis iepriekšējā reizē. Jauka bij arī svētdiena 15. augustā. Rītpusē bij ieradies mācītājs Slokenbergs no Londonas. Viņš teica jaukus dievvārdus. Arī Dzidriņa un Hilda atbrauca todien. Viņām brīva bij visa svētdiena. Devamies pastaigā uz Centerbury pusi. Sastrīdējamies un diezgan pamatīgi. Hilda ar Albertu aizgāja prom un tā mēs palikam divi vien. Uzmeklējam jauku vietiņu saules apmirdzētā pļavā. Gulējam zālē, plosījamies, mijām skūpstus, vai dažreiz pavisam mierīgi vērojam kā pāri mūsu galvām peld balti mākoņi. Turpat atnāca silts vakars. Pāri siena smaržas pilnai pļavai un mums pašiem nolaidās klusa vakara krēsla..... Sekojošās nedēļas sakums bij saulains un patīkams. Trīs dienas nostrādāju, bet tad sāka sāpēt kreisās rokas elkoņa locītava un ārsts mani atbrīvoja no darba."
1293933,"Trešdien, 1. sept.
Septembris. Tas tak jau rudens mēnesis. Būs aizgājusi vasara tik atri, tik atri. Vakar vakarā atbrauca abas meitenes. Kā jau savā brīvajā dienā, viņas bij ceļojušas visu dienu. Arī mazliet iereibušas bij. Pavadījām viņas līdz parastai vietai pusceļā starp Vinghamu un Mārgeitu.
Pirmdien, 6. sept.
Cītīgi nostrādāju visu pagājušo nedēļu. Arī vakaros bij kaudzkas ko darīt, jo pārvācamies atpakaļ uz savu veco iztabiņu, kas tagad izremontēta. Dzīvosim kopā seši puiši. Dzilniņš, Jankovskis, Arvīds, Valdis, Alberts un es. Gribam savu kaktiņu iekārtot cik vien iespējams glītu un patīkamu. Netaupam pūles un līdzekļus, lai to panāktu. Labi saprotamies kā šinī jautājumā tā arī citādi. Sestdien kopā ar Albertu atkal devamies parastās gaitās - uz tikšanos ar savām meitenēm. Ļāvām viņam izvēlēties kā pavadīt vakaru un tad jau kā parasti bij jāiet uz kino. Bij muļķiga filma. Klīdam atkal gar jūrmalu līdz kā arvienu, apstājam pie ""Sunken"" puķu dārziņa. Apsēdamies un pļāpājam. Sakumā viss bij labi, bet pēkšņi man radās tik neparasta sajūta. Savāds tukšums krūtīs un pretīguma sājuta pret visu, visu. Neizsakami grūti, pat pretīgi likās pat pieskārties savai meitenei. To droši vien juta arī viņa. Sapratu, ka tāda izturēšanās ir apvainojums meitenei, ka pats izliekos smieklīgs, bet tur līdzēt nespēju. Tikai pēc krietna brīža ar lielu piespiešanos spēju šo ērmīgo sajūtu pārvarēt. Piespiedu sevi jautram būt un drīz arī tiešām tāds jutos."
1293921,"Tulīt braucam mājā, jo klāt bij jau pusnakts. Tanī vakarā starp mums vairs nebija parastās brīvās neliekušotas izturēšanās. Pārmijām pa retam vārdam. Nezinu kāpēc nožēloju savu rīcību. Tāpat arī meitene likās reizē apmierinātā un kautko nožēloja. Bij tieši pusnakts, kad ar skūpstu šķīramies un es braucu mājup.
Svētdien, 4. jūlijā
Visu nedēļu nostrādāju nometnē pie krāsošanas darbiem. Man tie nepatīk, jo bieži jāstrādā šausmīgos putekļos un krāsas kodīgos izgarojumos. Mēģināšu tikt atpakaļ uz laukiem. Visu nedēļu sap mazliet kakls un kreisais žoklis. Laikam sekas no pagājušās svetdienas vai riteņbraukšanas. Dzidriņa ar Hildu no ceturtdienas (1. jūl.) ir atvaļinājumā. Tikamies ar viņām trīs vakarus no vietas. It sevišķi jauks bij bij vakardienas vakars un nakts. Viņas atvaļinājuma laiku"
1293927,"Želums, dusmas un kauns žņaudz kaklu, kad lasu šo vēstuli. No prāta neiziet uz vārda dienas kartes Tevis rakstītie Ibsēna vārdi: ""Visa dzīve ir pušu šķelta, puse pelēka, puse zelta"".
Meitēn, meiten! Tu, kam pieder tik skaidra un laba sirds. Nēsmu vairs Tevis cienīgs. Ne Tavu mīļo vārdu ne Tavas lielās mīlas. Skumji ir domājot par to.
Piektdienas vakarā kopā ar Albertu, Valdi un 
A
zilniņu bijam Margaitā. ""Vinter gardenā tika uzvesta Verdi opera ""Traviata"". Skaņās un dziesmās klausoties, nemanot aizsteidzās vairāk kā divas stundas. Man patika itvis un itsevišķi muzīka. Un cik neizprotami brīnišķi ir tie brīži, kad skanot kādai dziļi izjustai tēmais, visu ķermeni pārņem trīsas.
Mani draugi gan nopēla šo operu. Pa daļai viņiem piekrītu, it sevišķi par dziedātājiem, jo tie nebij neko teicami. Bet tomēr, tomēr. kautkas labāks gan nekā kino vai kas tamlīdzīgs.
Vakar tikos atkal ar Dzidriņu. Man gribējas iet peldēties. viņai kino. Šoreiz klausīju viņai un līdz ar to visa pēcpusdiena likās kā zemē nosviesta. Arī pēc kino līdzpat braukšanai mājā mūsu starpā nebij īstas saprašanās.
Šodien piespiedu sevi palikt mājā. Atpūta, atpūta ir par traku vajadzīga.
Pirmd, 9.augustā
Reiz bijušam pieskaitamas skaistās, saulainās dienas. līst lietus, atkal lietus. un līdz ar tumšajiem padebešiem, kas, piesūkušies aukstām lietus lāsēm, lēni velkas pāri galvai, tumša un drūma kļuvusi sirds.
Netikos ar Dzidriņu visu nedēļu un tas lietus dēļ. Nedēļas beigās saņēmu viņas vēstuli. Lūk, kāds gabaliņš no tās:
""Ja, atkal auksts un lietains itkā rudens. Sirds arī ir skumja kā pielijusi rudens diena. Vai tagad vēl nevarētu būt saulainas dienas? Vismaz šo mēnesi!"
1293918,"jutām šajos svētkos dzimtenē. Sagādājam vīnu, alu, cepumus, saldumus, augļus. Uzklājam skaistus galdus bērziem un ozoliem pušķotās klubiņa telpās. Atbrauca meitenes no Margate'as un arī viena no Canterbury'as. Sēdējam pie galdiem, terzējam, iedzēram un dziedājam līgo dziesmas kā arī tautas dziesmas. Bij atbācis arī menedžers ar kundzi. Pēdējā sacīja, ka mūsu dziesmas patīkot. Menedžera kundze pie galda sēdēja man blakus. Pieklājības pēc bij ar viņu jārunā un to arī darīju. Par to sadusmojās Dzidriņa un pazuda no galda. Pēc menedžera aiziešanas jautrība kāpa arvien augstāk. Vīns bij sakarsējis visu galvas. Tika dziedāts, dejots un trakots uz nebēdu. Pats biju dzēris ļoti maz, tādēļ nespēju labi iejusties šinī pulkā. Arī meitene bij uz manis saspītējusies, bēga un vairījās no manis. Jutu nepatiku, tomēr pakaļ skriet nedomāju. Ieķēros elkonī Anniņai un mēs sākam dziedāt, Gulbim spēlējot uz akordeona. Dzidriņa to ilgi nespēja izturēt, ieķērās man otrā rokā un mīļi pieglaudās. Jūtu, ka viņa aicina mani arī, bet man tā patika dziedāt, kā arī maza spīt neļava to darīt. Kad beidzot tomēr izgāju, atradu meiteni raudošu. Pacēlu viņu uz rokām un aiznesu zālē. Tur mīļos apkampienos tika aizmirsts šī vakara spīts un viss starp mums bij atkal kārtībā. Beidzot nokļuvām siena gubiņa un, kad atgriezamies no turenes, pārējie apskatīja mūs pētošiem, smīnīgiem skatiem un droši vien bij ļoti sliktās domās par mums. Meitenes taisījās braukt mājup, bet Dzidriņa no iedzertā vīna bij kļuvusi tik nespēcīga, ka nomēmām to pārvest mājā uz velosipēda. Pusceļu vedam to pārmaiņus ar Albertu un Dzilniņu. Otro ceļa pusi līdz Margate'ai aizvedu savu meiteni viens pats. Mājup braucot arvien gaišāks"
1293920,"atstāju līdzšinējos ceļa biedrus, jo Sešos mums četriem bij runāta tikšanās, tomēr Hilda neiradās. Alberts aizbrauca viens uz kino un tā mēs ar Dzidriņu palikām divātā. Devamies gar jūrmalu Broadstair'u un Ramsgate'as virzienā. Apskatījām vairākas skaistas vietiņas jūrmalā. Vakaram tumstot apmetamies mazas pļaviņas malā kautkur pie Kingsgate'as. Sēdējam zāle, pļāpājam plosījamies un stāstījam viens otram filmas. Atstāstīju viņai ""Maija laiku"", viņa savukārt man ""Tosku"" Ātri satums nakts un mēs arvien ciešāk ieslīgam viens otra apkampienos. Kutinājam viens otru un plosījamies tā, kā abi dažbrīd bijām bez elpas. Arien kvēlāki kļuva skūpsti un šī bija pirmā reizi, kad viņa atbildēja maniem skūpstiem, pieglauzdamās mīļi jo mīļi. Arvien nevaldāmākas kļuva rokas. Tās tiecās aijāt, glāstīt un arvien ciešāk un mīļāk apskaut mazo meiteni. Sakumā viņa viegli pretojās, kad rokas skāra mazos, mīkstos krūšu apaļumus, bet zuda drīz šī pretošanās un viņa tad piespiedās man jo ciešāk. Bijam piespiedušies viens pie otra bezgala kaisli un mīļi un es jutu, ka tam ir jānotiek. Viņa mazliet pretojas 
pirms"
1293929,"mazliet gaišāks un tādēļ savācu līdzņemamās mantiņas un braucu Dzidriņa nebij norunātā vietā un tā man bij jābrauc līdz Margeitai. Viņa mazliet šaubījās, bet bij ar mieru braukt. Bij tieši pusdienlaiks, kad izbraucam ar lielām izredzēm atgriezties pilnīgi izmirkušiem, jo sāka kļūt atkal tumšāks un smidzināt lietus. Smiedamies nolēmam to paciest un braucam. Braucot ceļu mo Margeitas uz Herne Bay, neko interesantu neredzējam. Bet sasniedzot pašu pilsētiņu, mēs to atzinam tiešām jauku. Nepilnu divu stundu laikā bij palicis krietni gaišāks un skaidrāks un tādēļ jo patīkamāka mums šķita šī vietiņa un labi jutamies mēs paši. Atstājam Herne Bay un turpinājam ceļu uz Whitestable. Kautkur pusceļā starp abām pilsētiņām redzējam uz pļavas ceļmalā mazu sporta lidmašīnu. Sarunājam tās tuvumā nofotografēties, bet tuvāk piebraucot redzēju uzrakstu angļu valodā ""Lidojums maksā 10 šiliņus"" Neatturami mani savā varā sagrāba domas lidot. Aicināju Dzidriņu līdz, bet nespēju viņu pierunāt. Pats tomēr nespēju atturēties kārdinājumam un pēc dažiem mirkļiem jau sēdēju mašīnā. Lidotājs iedarbināja motoru un mazais lidaparāts viegli gazelēdamies sāka ripot pa nevisai līdzeno pļavu. Arvien atrāk un atrāk tas skrien pa pļavu un tad seko brīnišķīgais brīdis, kad, mašīnai drāžoties ar lielu ātrumu, es jūtu ka tā atraujas no zemes. Kratīšanas beidzas un tā kā diedziņa pakārta viegli šūpojas. Spēcīgi ierūcas motors un mēs strauji kāpjam gaisā."
1293930,"Arvien zemāk zem mums paliek un arvien mazāki kļūst mājas, lauki, starp kuriem kā šauras lentes krustu šķērsu stiepjas ceļi. Lidojam virs jūras un skaisti var redzēt piekrasti un pilsētiņu uz tās. Esmu neizsakami sajūsmināts. Fotografēju. Skaistā, vieglā apmetienā lidotājs apgriež mašīnu un braucam atpakaļ. Nosēžamies un pirmais lidojums manā mūžā ir galā. Kaut tas bij 10 - 15 min. garš, tomēr tik jauks. Fotografējamies abi ar Dzidriņu pie lidmašīnas, bet steigā uzņemu vienu otram virsu un beigas. Izbraucam cauri Whitstable, kurā neko interesanta neredzējam. Griežamies pa labi un braucam 
Qutesbury 
virzienā. Ceļs ved caur jauku mežu. Ir pulkstens 5 jau un mēs stājamies šeit. Uzmeklējam jauku vietiņu, kur aug 
bēsas 
ozols un zemi klāj lielas papardes. Ēdam līdz ņemtās maizītes ar augļiem. Ir izklīduši šīrīta tumšie mākoņi. Skaista ir pēcpusdiena, jo dažreiz atspīd pat saulīte. Jūtos tik priecīgs, pat laimīgs par šo dienu un to pašu saka mans mazais, mīļais kaķēns. Drusciņ paplosījamies un pārmijam dažus skūpstus. Un takal fotografējamies: Pavadījuši pāris jauku mirkļu zaļajā mežā, sākam atceļu, jo drīz šurpu steigsies vakars. Braucot pēc kartes, braucam cauri mežam pa mazu taciņu. ta ir šaura, pāraugusi kokiem, ka vietām jābrauc kā caur zaļu lapu tuneli. Tik interesanti un skaisti šeit šķita."
1293922,"dzīvo Minster'ē un mēs ar Albertu vakar pēcpusdienā braucam turp, kā jau iepriekš bij norunāts. Kopā devamies uz Grove Ferry, kur noīrējam laiviņu un devamies izbraukumā pa upīti. Bija tiešam skaists brauciens. Pārmaiņus airējam, smējam un jokojam. Upītes malās stiepās pļavas ar kuplu zāli. Uz brīdi izkāpam malā un paklaiņojam pa tām. Atpakaļ braucot pie airēm sēdās abas meitenes. Viņas ar savu airešanu sagādāja daudzus jautrus momentus, par kuriem sirsnīgi smējamies mēs visi četri. Turpinājam atkal braucienu ar velosipēdiem. Braucam cauri Winghamai un uz dažiem mirkļiem iebraucām lai sastaptu bijušo menedžeru Mr Field. Tā bija sirsnīga tikšanās, kaut uz dažiem acumirkļiem. Tad ceļs veda atpakaļ Minsteres virzienā. Apstājam turpat kur iepriekšējā vakarā - pie parbrauktuves dzelzceļam, kautkur pusceļā starp Minsteri un Winghamu. Kā parasts sakās atkal joki un plosīšanās. Tā atri pagāja laiks un satumsa vakars. Ap vienpadsmitiem meitenes taisījās braukt mājup, jo durvis velāk esot noslēgtas, bet mēs ar Albertu centamies viņas aizkavēt un nelaist. Tas mums arī izdevās diezgan viegli. Pagāja vēl stunda. Bij pusnakts un viņas arī vairs necentās mājās tikt. Nolēmām palikt ārā visu nakti. Nakts bij skaidra, zvaigžņaina, bez vēja pūsmas. Arī gaiss bij silts, tikai vienīgi no zemes nāca jūtams aukstums. Lai uz zemes vārtoties nejustu to, atnesu no tuvējās siena kaudzes klēpi siena. Tajā ieguļoties arī no apakšas nāca patīkams siltums. Alberts darīja tāpat un uztaisīja ligzdiņu sev un Hildai, atstādams mani ar Dzidriņu vienus. Meitene sākumā izrādīja nepatiku pret visu šo rīcību. Viņa baiļojas vai izrādīja, ka baiļojas par priekšā stāvošo nakti. Drošināju viņu, pats būdams pavisam mierīgs. Tā mierīgi gulējam labu laiku līdz beidzot viņa bij tā kas uzsāka vai deva iemeslu uzsākt šo bīstamo"
1293916,"zināšanas. Nolēmu painteresēties ""Technical School for Boys"" Canterbury Saņēmu piekrītošu atbildi. To varēšot sākt ar jauno mācības gadu septembrī. Būtu jauki. Pagājušo sestdienu pēc ilga laika biju atkal Margate'ā. Biju kopā ar Albertu un abām ""māsiņām?"". Pastaigājamies, plosījamies kā arvienu. Aizlaidu garam pēdējo autobusu, jo mazā solīja savu vitene. Aizstaigājam gar jūrmalu, kur gāja vaļa maigošanās. Citādi nekas sevišķš. Mājā pārbraucu tomēr ar autobusu, ar kuru uz Dreamlandes balli bij atbraukuši mūsu zēni. Otrdien bij atkal norunāta tikšanās pusceļā starp Mārgeitu un Winghamu. Aizbraucam abi ar Albertu. Pagaidījam. Viņas nebij. Jau otro reizi tiekam mānīti. Krūtīs mazliet smeldza aizvainojums. Labi meitenes. Kā Jums patīk. Manis pēc visa šī draudzība var beigties kaut šo brīdi. Visu ko, tikai ne pakaļ skriet. Meiteņu vēl vienmēr nav 
trūkums nelikties
 vairs ko zināt par viņām. To arī pildīšu!!! Pēdējās dienās jauna sensācija. Tagad pilnīgi drošas ir ziņas, ka Dzidriņa ir precējusies. Dzilniņš man stāstīja smiedamies un man pašam arī kļuva jautrs prāts un bij jāsmej, bet reizē skumji. un sāpīgi. Savādi. Ja kaut ar vienu no meitenēm, kas krustojušas manu ceļu, būtu kaut kas tamlīdzīgs, noteikti justu greizsirdību vai vismaz nepatiku. Šoreiz tomēr nekas tāds. Man pat kautkā patīk, ka tas tā. Vai tas norāda, ka neko nemīlu šo mazo meiteni? Tak laikam tā. Mani tur saista kas cits???... Grūti pateikt, bet liekas nē. Tomēr sapīgi tas ir. Kā lai viņai vairs ticu?
Ceturtdien, 17. jūnijā.
Strādāju nometnē jau kopš pagājušās sestdienas. Nava jau nekas grūts, bet ārkārtīgi nepatīk menedžera izturēšanās. Tomēr mēs nebaidamies no viņa, bet stājam droši pretīm kur vien varam un dažreiz pat tīši kaitinam."
1293926,"līdz mūsu attiecības bij atkal agrākās un mēs sirsnīgi smējam par visu notikušo. Brītiņu sēdējam jūrmalā. Stāstīju meitenei kādreiz lasīto romānu ""Guntis un Daila"", kuru iesāku stāstīt jau iepriekšējā vakarā. Braucam mājā. tad.
Svētdien 1.augustā
Pēc ilga laika vēstule no Elainas.
Mīļais draugs!
Tavu vēstuli un foto saņēmu 14.V. Tā sagādāja man daudz, daudz prieka, ka tīri nemanot acīs iemirdzējās asaras kā arvien, kad domāju par Tevi, jo tā draudzība un mīla, ko dāvāju Tev nezudīs nekad, kaut dzīve mūs šķirs uz mūžu.
Tu zini kā Tevi mīlēju. Tā mīla nav zudusi, tā kvēlo vēl arvien. Ir mirkļi, kad šaubos varbūt man jāatsakās no Tevis un jāmēģina saprast cits cilvēks.
Tagad cenšos visus atgrūst, jo atzīstu mīlēt tikai vienu. Vīrieši gan saka, ka es esot jocīga un nesaprotama, jo nevarot saprast no kā es dzīvē vados. Bet avr arī dzīvot no gaišām siltām atmiņā ko nevar atņemt neviens
Tā dzīvoju, mīlēdama dzīvniekus darbu, kaut arī tas sagādā nogurumu, neveiksmes. Bet no kļūdām jāmācas un labāk vairāk mācīties jaunam nekā vecam. Tādēļ daudz nebēdāju.
Tagad pie mums dzimtenē jau klāt vasara.. Sakas siena pļaušana. Visu laiku bij stipri lietains, bet šodien kā svētdienā spīd spoža saulīte. Sāk ziedēt manas rozes, tik nav ar tam ko pušķot. Tā patreiz ir pie mums.
Tad to fotografiju nodevu 
Bu
tiņas brālītim pagājušā nedēļā. satiku viņas mammu. Tā teica ka viņa negribot ar Tevi vairāk sarakstīties. Citādi viņiem klājas labi.
Patreiz neraksti arī man, jo nezinu savu jauno adresi. Kad dabūšu pastāvīgu adresi, tad tuliņ rakstišu.
Neaizmirsti - atceries!"
1293915,"Daudz strādāju. Galvenokārt pie savas tautiskās jostas. Vakar pabeidzu sarkanos diegus vilkt un sāku dzeltenos. Ar tiem darbs sokas 2 - 3 reizes garlaicīgāk. Mazliet baisi kļūst, padomājot kas darba vēl tanī būs jāieliek. Šodien pabeidzu sakārtot un nosūtīju piemiņas albumu Mr. Fieldam. Šodien no Ramsgeitas saņēmu tur pasūtīto vasaras uzvalku. Pieguļ labi un man tas patīk. Kājas stāvoklis manāmi uzlabojas. Nejūtu vairs nekādas sāpes. Varu staigat jau bez spieķa.
Ceturtdien, 10. jūn.
Jau aizsteigusies jūnija pirmā trešdaļa. Vai tiešām tik tāļu jau? Tak tomēr tā būs. Sākas vasara. Tāpat kā laiks, arī dzīve rit uz priekšu. Šinīs pāris nedēļās esmu tikpat kā vesels kļuvis. Ieģipsējumu noņēma pagājušā nedēļā. Varēju jau tūlīt staigāt un pat braukt ar velosipēdu. Nupat jūtos jau pilnīgi vesels. Varu staigāt pavisam droši un nesāp arī vairs. Tikai vēl drusku pastīva. Dažās dienās zudīs arī tas un tad pie darba. Pietam jo ātrāk, jo labāk. Jau četras nedēļas nēsmu saņēmis ne pensa un viegli nav dzīvot gluži bez naudas. Dzīve nometnē nerit gluži kā vajadzētu. Jaunatnākušais menedžers pacēlis savu degunu drusku par augstu un uzskata mūs, par otrās šķiras pilsoņiem, jo mēs tak nēsam angļi. Bēdīgi! Zēni kurn un nav mierā ar šo veci. Tīri vai sirds sāp apskatot dārziņus un puķu dobes nometnē. Pareizāk būtu sacīt nezāļu dobes, jo puķu tur nav, vienīgi kuplas jo kuplas nezāles. Tik cītīgi nostrādājām veselu nedēļu, kad vēl vecais labais Fields bija pie mums. Plāni nometnes izdaiļošanai bij lieli un jauki. Tie būtu arī izvesti īstenībā, bet atnāca šis ""dārznieku"" pāris un viss izjuka kā vējā. Jau sen domāju par lietu, kā varētu labi pamatīgi paplašināt savas angļu valodas"
1293925,"Gājam pastaigāties gar jūrmalu. Puķu dārziņā uzifotografējamies.
Vakaram tumstot visi izklīdam. Palikam atkal abi ar Albertu un abām māsiņām. Sākumā klīdam visi kopā gar jūrmalu, līdz kamēr paliku viens ar ""mazo kaķēnu"".
Gluži nemanot aizskrēja stunda aiz stundas. Bij krietni pāri pusnaktij. Bet mūsu apkampieni bij tik cieši, skūpsti tik karsti un atkal un atkal mēs nogājam līdz mūsu mīlestības galējai robežai....
Arī svētdienā braucam uz Margeitu. Diena bij bezgala salaina un silta. Gājam peldēties jūrā. Arī Dzidriņa nāca līdz.
Ar to vien nepietika un sameklējuši Hildu gājam uz peldētavu. Peldējamies abi ar Albertu, lēcam no tramplīniem un braucam pa slīddēļiem. Tik patīkamu veldzi sniedza ūdens šajā karstajā dienā.
Pēc peldēšanās meitenes vēlējās iet uz kino, par ko es negribēju ne dzirdēt. Ar neatlaidību un dažādām viltībiņām viņas panāca to ka iegāju kino namā gluži pret savu gribu. Bet sēdot piesmakušās telpās un acu priekšā redzot ekrānu ar pavisam nejēdzīgu filmu uz tā, es jutos tiešām kā sprostā. Jutu ka dusmas sakāpj kaklā par metenēm un par sevi. Jo vairāk par to lietu domāju, jo lielākas tās tapa. Aizgāju viens no kino zāles. Gribēju doties uz simfoniskā orķestra koncertu ""Winter Gardenā"" bet pēc visām nepatikšanām nepievilka arī tas. Devos atpakaļ uz slimnīcu lai brauktu mājā, bet ņemot velosipēdu sastapu Dzidriņu.
Sākumā bij grūti pateikt labu vārdu viens otram, bet pie labas gribas tas jau nav nekas neiespējams.
Un nepagāja ilgs laiks laiks,"
1293919,"atausa rīts. Pietam brīnišķīgs rīts. Mājas sasniedzot, lēca saule. 1 1/2 stundas iekritu gulta, lai tad dotos pie darba. 
Otrdien, 29. jūnijā
Aizvakar bij svētdiena, kad kopā ar četriem roveriem un Dzilniņu devamies izbraukumā ar velosipēdiem. Un man tas bij pavisam jauns, tikko vakardien Canterbury'ā nopirkts (Samaksāju 14 mārciņas) Braucam pavisam lēni, terzēdami ar ceļa mērķi - Berchington - Margate - Ramsgate. Pirmo pieturu taisījam Margate'as priekšpilsetas Westgate'as jūrmalā. Šeit apskatījām košuma dārziņu, kurš jauki izveidots itkā lielā bedrē. Biju jau reiz te bijis ar Dzidriņu. Nofotografējamies: Turpinot ceļu piestājam pie hospitaļa un gribējam satikt meitenes. Pasacīja mums, ka nēsot mājā. Devamies tāļāk uz Dreamland'es izpriecu parku. Ceļā sastapam Ausmu un viņas māsu Dzidru. Atstājam velosipēdus Dreamland'ē un piebiedrojāmies viņām. Vēl sameklējam rokā mazo Dzidriņu un tad visi devamies iešā 
Dreamland'ā
."
1293883,"Un šodien Cērciņš stāsta, ka redzējis mazo Daphne kopā ar kādu angļu zēnu Canterbury. Tikai mazliet, mazliet jutos vīlies. Vīlies tādēļ ka noticēju viņas stāstam, ka vinai nepatīk meitenes, kas katru vakaru iet ar citu vīrieti. Ticēju tam, ka šis jaunais, mīlīgais bērns stāsta patiesību. Te lūk tā ir!
Atmosties, naivais sapņotāj! Vai Tu arī zināji, ka šī ""jaukā"" meitene jau 2 mēnešus gaidīja bērnu no kāda angļa. Drīzāk tici velnam, ne sievietei!!! 10.6.48.
Svētdien 28.sept.
6 zēni apmeklējam dievkalpojumu Vinghamas baznīcā. Dievlūdzēju tik uzkrītoši maz - 20 līdz 30. Pie tam tikai bērni un sirmgalvji. Bijām vienīgie jaunieši. Dievkalpojums vienkārš - līdzīgs tam, kādu redzējam Bedhamptonas brāļu draudzē. Bij pļaujas svētku dievkalpojums. Baznīciņa koši dekorēta augļiem. No runātā maz sapratu, jo kaut kā nespēju sekot. Mājup ejot daudzi sirsnīgi spieda roku. To stārpā pats mācītājs. Kāda paveca kundzīte asarām ācīs pateicās par apmeklējumu un lūdza nākt nākošo reizi. Norakstīju vēstuli Elziņai. Brīžam man pašam kļūst kauns par sevi. Rakstu viņai un saku mīļus vārdus, bet apkārt apgriezies skrienu ar anglietēm. Ko lai daru? Cilvēks vien esmu, nevis 
dievs. sirds
. Tai neklausīt ir grūti, pat neiespējami.
Ceturtdien, 2. oktobrī.
Tomēr beidzot! Pārbraucot no darba uz galda atrodu vēstuli. Raksta Indulis. Nomazgājos, pārģerbjos un tad steidzos lasīt. Atplēšot aploksni atrodu otru aploksni. Prieks ielīst sirdī - ir vēstule no Elziņas. Atplēšu un man rokā iekrīt 3 fotografijas. Redzu tur mīļo meiteni kopā ar māsiņam. Viņa gluži tāda, kādu to redzēju pirms 3 gadiem. Tad lasu vēstuli: Mīļo Imantiņ! Skrien stundas, dienas, gadi un lūk šodien ir ""jubilejas diena"" un ir tik skumji un sāpīgi ap sirdi, jo paliek 3 pilni gadi no mirkļa, kad šīramies [šķīrāmies]. Vai daudz vēl tādu būs tā daudz reiz jautāju sev, bet atbildes - nav. Nezinu draugs varbūt Tevi tas neinteresē, tomēr atklāti sakot man mīļāka cilvēka nav. Esmu nolēmusi Tevi sagaidīt, runāt, redzēt vai ir vēl kā kopēja vai tai vieta radies lielais Toričelli tukšums. Ak, ko palīdz sapņot, jo tie ir tikai sapņi. Pašreiz ļoti sāpīgi rakstīt, tādēļ beigšu. Aizsūtu Tev dažas fotografijas. Visu to labāko Tev Imantiņ!"
1293886,"nelielas upītes tilta. Ejam atkal. Pamella mazliet nogurusi un es piedāvāju viņai savu elkoni. Viņa ieķeras tajā un mēs ejam atkal. Daudz runājam un smejam. Ieturējuši pusdienas Grove Ferry viesnīcā, prceļamies kanālam un sasniedzam Canterbury - Margate ceļu. Autobusu gaidot apsēdamies uz akmeņiem ceļmalā. Projām braucot šeit aizmirstu Pamellas foto kameru, kuru nesu pie sevis. Šo kļūdu pamanam tikai Margate'ā. Mani pārņem nelabs garastāvoklis un dusmas uz sevi par tādu manu neuzmanību. Pamella mani mierina un lūdz nebēdāties. Bet es vairs nespēju jautrs būt. Viņa piezvana atpakaļ uz viesnicu un lūdz zudušo mantiņu sameklēt. Tad ejām uz kino. Filmu skatoties man pamazām aizmirstās visas bēdas. Saņemu viņas roku savējā un tā skatamies visu laiku. Nezinu ko viņa par to domā. Jūtu tikai kā rit asinis cauri šai rociņai. Tik, tik, tik, tik, tās rit ātriem tikko jaužamiem grūdieniem zem smalkās ādas. Zinu ka katru tik, tik raida viņas sirds. Nemanot ir atnācis vakars. Viņa pateicas man par patīkami pavadīto dienu un es savukārt viņai. Sirsnīgi atvadamies bez kādas norunas citreiz tikties. Braucot mājup pardomāju šo raibu dienu. Tā šķiet patīkama. Daudz esmu arī ieguvis klāt pie savām angļu valodas zināšanām. Nebūtu tikai tas bēdīgais notikums ar foto kameru. Jeb varbūt šīs nepatīkamais gadījums ir kā laba zīme atkal visam turpmākam? Redzēsim!
Piektdien, 17. okt.
Nemanot steidz dienas. Jau piektdiena Bet tas jau tikai labi. Daudz sliktāk būtu ja tās vilktos vēža gaitā. Trešdien beidzām ābolu vākšanu Perry farmā. Jau otro dienu strādājam pie kartupeļu noņemšanas tā paša saimnieka otrā saimniecībā - Goldstone. Lasot aiz modernas rokamās mašīnas, kura kartupeļus nogulda šaurā svītrā, darbs ir diezgan patīkams. Neskatoties uz to tas tomēr smagāks kā"
1293880,"Viņš sauc mani pie sevis. Piedāvā cigareti un izjautā mani par mūsu dzimteni, par dzīvi Vācijā un šeit. Beigās solīja mums palīdzet kur vien tik spēšot. Ja mēs labi strādāšot, tad meģināšot mus izdabūt no nometnes un dot dzīvokli farmā. Likās tiešām laga vīrs. Vēlāk uzzināju viņa vardu - Mr Baxter. Vakardien gluži tas pats darbs. Šodien strādājam pie sīpolu noņemšanas. Darbs vieglāks rokām, bet jūtamāks mugurai. To pašu darbu strādāja arī kādas 6 anglietes. Visas vecas izņemot vienu jauu skuķi. Abi ar Mazo sadomājam ar šīm aprunaties, tādēļ pusdienlaikā gājam lūgt piesmēķēt. Pēc tam sekoja maza aprunāšanās. Darbā mēs padaram divreiz vairāk kā viņas.
Svētdien 7. septembrī.
Pagājušā (svētdienā) sestdienā pekšņi izbeidzās darbs pie Mr. Baxter. Dažādi izgudrojamies kāds gan tur iemesls. Vai esam ko sliktu izdarījuši vai vienkarši viņam nav vairāk darba. Ticamāja ir otrā iespēja, jo neko sliktu nejūtamies darījuši. Visu pagājušo nedēļu izstrādājām pie Mr Maut. Fārma atrodas kādas četras mailes no Canterbury Rakām kartupeļus. Uz nedēļas beigam sāka stipri sāpēt mugura no lielās locīšanās. 
Bet 
ka fārmas parvaldnieks un saimnieks ir ļoti apmierināti ar mūsu darbu. Pierādot mūs kā čaklus un kārtīgus strādniekus - vienīgais ceļš kā tikt uz augšu, uz priekšu. Blakus kartupeļu tīrumiem lieli augļu dārzi. Varam iet ēst ābolus cik. Ved arī uz māju, kautgan tas nav labi. Vakar vakarā kopā ar biedriem apmeklēju dejas vakaru ""Casino"". Pastiprināta skaņu plašu dejas muzīka, jauka zālīte un angļu meitenes darīja patīkamas šīs pāris stundas.
Svetdien, 14. septembrī.
Atkal vissa nedēļa pagāja čakli strādājot. Vēl divas dienas rakām kartupeļus un tad atkal bij jāmaina saimnieks. Sākam strādāt pie Chandler & 
Dunn 
pie augļu novākšanas. Vārdu sakot tikam reiz darbā uz kuru visu laiku cerējam. Darbs viegls, tīrs un līdz arto arī patīkams. Ēdam ābolus, bumbierus, plūmes cik katram sirds kāro. Divi vakari tika ziedoti arī ""for pleasure"" Tas bij ceturtdien un sestdien, kad ""Casino"" bij deja. Bij jauki vakari abi. Tiku draugos ar divām angļu meitenēm. Abas ir māsas, pietam neredzēti dzīvas. Redzēsim kas tur sanāks.
Trešdien, 17. sept. 
Vakar vakarā bij dejas vakars mūsu nometnē. Par to runājām un to sagaidījām"
1293884,"Jūtu reizē prieku un skumjas lasot šos vārdus. Prieks par viņas mīļajiem vārdiem, par šīs labās meitenes lielo, uzticīgo mīlestību. Skumjas par rūpēm, ciešanām un neziņas pilno tāgatni un nākošām dienām. Par pēdējām gan nekas nav rakstīts, bet tās sajūtu tāpat starp rindiņām. Liels šo dažādo jūtu vilnis iespiežas krūtīs un žņaudz kaklu. Miglains kļūst skats. Istabā ienāk biedri un es savaldos.
Trešd. 8. oktobrī.
Jau vairāk kā nedēļu pieturas brīnišķīgs laiks. Dienas bez vēja, saulainas un siltas. Debesis tik dzidri zilas, kādas var būt tikai rudenī. Gatavojos sestdien braukt uz Londonu iepirkties. Sarakstos ar Āriju. Viņa man nāks palīgā, jo pazīst šo milzu pilsētu.
Pirmdien 13. okt.
Atkal nodzīvots dažas dienas vairāk. Dienas, kurās daudz redzēts, piedzīvots un izjusts. Gribās vēl viņās atgriezties, kaut arī vairs to varu tikai 
paxx svaigas
, vēl ik brīdi aicinādamas mani pa viņām klīst. Tādēļ nav grūto to darīt. Sestdienas rīts. Gatavojos braukšanai. Ne darbā šoreiz, bet uz Londonu. Pašā sākumā neveicas. Pirmais autobus burtiski aiziet gar pašu degunu. Kļūst mazliet bēdīgi par tādu neizdošanos. Bet sevi mierinu - Bēdīgs sakums bieži vien ir laba zīme. Redzēsim? Ar nakošo autobusu sasniedzu Canterbury un no turienes bez kādām nepatikšanām Londonu. Charing Cross stacijā mani sagaida Ārija. Īsi un vienkārši sasveicināmies, kā nupat vakardien šķīrušies. Tūlīt uzsākam savu ieprikšanās gājienu. Sākumā mums neveicās. Apstaigājam Londonas centru, bet nevaram tur neko atrast. Visur atbilde - izpārdots. Braucam ar ""Underground"" atpakaļ uz Charing Cross un no turienes uz Grove Park. Mani negrib ielaist pa slimnīcas vārtiem, kur Ārija strādā. Neko darīt. Palieku ārpusē, kamēr Ārija uznes augšā manis atvestos ābolus. Viņa ir drīz atpakaļ un mēs sākam atkal braucienu pa Londonas priekšpilsētām, kur ir lielākas cerības ko nopirkt. Ārija pavisam lieliska šodien."
1293894,"""Tēvija""
5
Kritušie tautieši
(16 turpinājums)
1529) Ikšelis Pēteris dzimis 21.1.13 kritis 15.7.44.
1530) Ikstens Jānis 5.4.23.   26.3 44.
1531) Ilgašs Harijs 8.2.24   18.5.43.
1532) Ilgašs Kārlis ?   13.2.45.
1533) Iliško Staņislavs 13.8.16.   16.3.44.
1534) Iljanovs Jānis 30.1.24.   8.4.44.
1535) Iljašenko Sergejs 21.9 14   28.12.43.
1536) Ilva Arnolds 20.12.09.   23.9.42.
1537) Ilvess Alfrēds 15.9 24   4.2.44.
1538) Ilvis Laimonis ?   8.2.44.
1539) Ilziņš Fricis 15.7.21   13.9.43.
1540) Ilzītis Jānis 2.11.23.   2.9.43.
1541) Inapšs Arturs 27.1.24   16.3.44.
1542) Indāns Romāns 31.1.19.   3.9 43.
1543) Indāns Zenons 16.4.22   23.2.44.
1544) Indriksons Fricis 14.10.20.   17.10.44.
1545) Indriksons-Heinriksons Ernests 15.10.06   18.7.44.
1546) Indriksons Jānis 1.6.19.   29.4.43.
1547) Indriksons Žanis 29.3.25   1 11.44
1548) Ingevics Voldemārs 25.7.22.   27.9.44.
1549) Irbe Arveds 3.2.00   25.12.44.
1550) Irbe Eižens 30.11.22.   26.9 44.
1551) Irbe Jūlijs 10.10.20   7.4.44.
1552) Irbe Jūlijs 20.10.20.   9.4 44.
1553) Irbe Kārlis 6.2.20.   7.11.43.
1554) Irbe Staņislavs ?   19.3.45.
1555) Irbītis Dailonis 3 10.24.   27.3.44.
1556) Irbītis Imants 22 3 24.   9.4.44.
1557) Irbītis Jānis 19 6.09.   ? 3.45.
1558) Irbītis Pēteris 30.4.10.   10.3.45.
1559) Irinovičs Staņislavs 9 5.18.   28.9.44.
1560) Irists Pēteris 16.1.18.   3.7.44.
1561) Irklis Ēriks 16 10.22.   2.2.44.
1562) Iršens Vilhelms 14.6.24.   9.1.45.
1563) Isajevs Kliments 24.11.22.   ?
1564) Ivanovs Aleks 7.3.23.   ?
1565) Ivanovs Aleks. 16.11.13.   18.5.44.
1566) Ivanovs Jelisejs 1910.g.   26.12.44.
1567) Ivanovs Teodors 25.10.06   12 2.45.
1568) Ivanovs Vasilijs 30.1.07.   25.3 45.
1569) Ivanovskis Aleks. 16.4 21.   16.3.44.
1570) Ivans Alfrēds 31.10.06.   16.3 44.
1571) Ivans Pēteris 25.10.18   13.9.44
1572) Ivdra Leons 12.12.14.   17.2 43.
1573) Izačenko Jevdokims 22-23 g.v.   31 7.44.
1574) Izais Roberts 3.6.20.   5.1 45.
1575) Jachovičs Alfrēds 18.8.24   12.7.44
1576) Jačevskis Aleks 9.11.09.   11 4.44.
1577) Jakobijs Ilgonis ?   6.2.44.
1578) Jakobsons Arvīds 18.6.23.   15.7 44.
1579) Jakobsons Laimd. 16.12 23.   9.3.44.
1580) Jakobsons Mārtiņš 3.11.18. (3.11.19.?)   26.3.44.
1581) Jakobsons Roberts 14.8.11   6.2.44.
1582) Jakovičs Alfrēds 18.8.24.   12.7 44.
1583) Jakovļevs Jeakims 15.9.06   3 6.44.
1584) Jakša Pēteris 23.10.19.   28.9 44.
1585) Jakubovskis Ed. 12. 8 24.   21.1.44.
1586) Jakubovskis Kaz. 18.7.23. (18.6.23 ?)   7 4.44.
1587) Jakubovskis Rob. 7.12.10.   21 5.44.
1588) Jakubovs Jānis 22.1.20   10.9.43.
1589) Jakušonoks Staņislavs 4.1.15.   28.9 44.
1590) Jambergs Hermanis 4.12.17   10.7 44.
1591) Jančevskis Antons ?   9.9.43.
1592) Jančevskis Jānis 13.10 23.   3.3.44.
1593) Janessons Edgars ?   10.2.44.
1594) Jankavs Alfrēds 9.9.21   22.1.44.
1595) Jankēvičs Ernests 25.10.18.   18.1 45.
1596) Jankēvičs Jānis 4.5.18   6.3.45.
1597) Jankovskis Donāts 7.2.22.   5.4 44.
1598) Jankovskis Hermanis 5.6.18   26.3.44.
1599) Jankovskis Nikolajs 24.10.20   25.1.45.
1600) Jankovskis Reinholds 11.12.08   14.4.44.
1601) Jankovskis ? apm: 34 g v.   6.3 45
1602) Janišs Antons 3.10.09.   10.7.44:
1603) Janševskis Krišus 9.1.20. (9.1.24. ?)  24 1.44:
1604) Jansons ? ?   3.2.45.
1605) Jansons Alfreds 26.6.08.   5 8.44.
1606) Jansons Alfreds 22.10.99.   12.3 45.
1607) Jansons Ansis 4.1.22.   2 1.44.
1608) Jansons Antums-Fricis 16.1.19.   2.8 44.
1609) Jansons Arvīds 1925.1.   24.1 45.
1610) Jansons Arvīds 19.5.22.   10.3 45.
1611) Jansons Attis 1.1.24.   3 2.45.
1612) Jansons Augusts 29.3.22.   14.7.44.
1613) Jansons Egils ?   25.1.45.
1614) Jansons Ernests 11.7.08.   28.3.44.
1615) Jansons Hermanis 26.10.27.   12.1.44.
1616) Jansons Imants 23.7.25.   17.3.44.
1617) Jansons Imants 21 11.24.   7.3.44.
1618) Jansons Jānis 1913. g.    18.9.44.
1619) Jansons Jānis 26.3.10.   8.1.45.
1620) Jansons Jānis ?   26.1.45.
1621) Jansons Jānis 23.5.12   9.10.44.
1622) Jansons Jānis 20.2.24. (20.1.24 ?)   26.3.44.
1623) Jansons Jānis 14.2.24.   26.3.44.
1624) Jansons Jūlijs 31.8.06.   3.8.44
1625) Jansons Kārlis 1925. g.   26 1.45.
1626) Jansons Kārlis 14.4.12.   4.10.44.
1627) Jansons Klāvs 17.2.23   3.8.44.
1628) Jansons Ludvigs 9.9.08. (7 9.08.?)   15.7.44.
1629) Jansons Osvalds 3 7.13.   29.9 44:
1630) Jansons Osvalds 5.9.22.   1.10 44:"
1293882,"Tā vēja spārniem aizskrien šīs brīvās stundas norakstot pa vēstulei, macoties angliski vai savedot kārtībā ""saimniecību"". Bet, ak! Nedrīkstu tak aizmirst uzrakstīt par tiem brīziem, kuri tiek noziedoti dejai un angļu meitenēm. Ja, diezgan raibi tie bijuši. Ar vecāko ""zvirbulēnu"" Pērsilu viss izgaisa tik ātri cik sācies. Viņa sāka izturēties vēsi un līdz ar to pagriezu viņai muguru. Bet krūtīs smeldz savādas, neizprotamas alkas. Gribās rokās turēt meiteni, mīlēt viņu, skupstīt. Un šīs ilgas tik lielas, ka grūti tām pretoties. Ja saņemu visus prātus rokā, tad jau notureties varu, bet grūti nākas. Bet te atkal kāds velniņš čukst ausī: ""Kāpēc? Kādēļ? Tu tak esi jauns. Tev pieder viss. Ej un ņem ko dzīve Tev sniedz."" Un tik jauki ir paklausīt šai balsij. Pagājušā otrdienā pēc dejas vakara mūsu nometnē, pavadīju uz māju kādu pavisam svešu meiteni. Runājam daudz visu ceļu. Turpat bija arī viņas māsa un draudzene ar saviem zēniem. Atvadoties nāca tas, kuru jau zināju ka tas nāks. Skupstu iegūt no angļu meitenes pavisam viegli. Skūpsti tik nost. Viņa neizrāda ne prieku ne dusmas. Ar to arī beidzās šis vakars. Nākošā vakarā mazs pārsteigums. Cērciņš iedams uz tikšanos ar savējo sastop abas masas ceļā uz nometni. Nu jāiet arī man.. Nostaigājam krietnu gabalu. Bet pirms šķiršanās protams viņas jāpamīļo. Bezala ātri aizrit laiks. Sāk līt. Ielienam abi ar Daphne dzīvžoga iedobumā. Tā esam kautcik pasargāti no lietus. Saspiežamies ciešāk kopā jo citādi kļūst vēss. Sāku sirsnīgi viņu skupstīt. Un, ak brīnums, sākumā pavēsā meitene kļust pavisam citāda. Viņas vaigi sāk degt kā uguns un rociņas mīļi apskauj man kaklu. Lūpas pašas jau tiecas pretīm un veras skūpstam. Viņa vēl tik jauna. tikai 17 gadu. Skūpstu un mīļoju viņu atkal un arī man pašam krūtīs uzpeld salda sajūta. Lietus pārstāj. Mudinu iet mājup. Atvadamies un ejam. Cērciņš stāsta par sevi un otru māsu. Viņš viņu ieguvis. Viņa pati pēc ta tiekusies. Brrrrr. Nepatīkams man un pretīgs liekas viņu stāsts pašreiz. Par to man nemaz nebij ienācis prāta šovakar. Tik jauks bērns kā mazā Dephne man liekas par mūļu un labu lai vedinātu uz tādam lietam..... Piektdiena. Deja ""Casino"". Tur norunāta tikšanās ar Daphne. Tiekot tur jau sastopu viņu gaidot. Gribu vēst iekšā, bet viņa negrib mākt. Nesot domājusi uz balli nākt. Izdaru kļūdu un nepavadu viņu tūlīt mājās, bet ievelku viņu iekšā. Droši vien tas nepatika, jo viņa aizbeg mājā negaidot mani."
1293887,"ābolu lasīšana. No locīšanās mugura sāp. Bet visnepatīkamākās ir iesnas, kas mani moca šajās dienās. Vakar nosūtīju vēstuli audžu vecākiem. Gatavojos sūtīt arī šokolādi. Časlovs vakar saņēma vēstuli no savas Gwenas. Tur bij rakstīti arī sveicieni man no Pamellas. Viņa ir atradusi nozudušo cameru. Lieliski. Gribot mūs drīzumā redzēt. Nosūtījām visi trīs Gwenai apsveikumus dzimšanas dienā.
Svētdien, 19. okt.
Atkal skaista rudens svētdiena. Spoža saule un zilas debesis. Pavēs. Jutos pavisam neomulīgi, jo mani moca nepatīkamas iesnas. Savedu kārtībā savu ""saimniecību"". Aizrakstu vēstuli zēniem Klaustālē. Sagatavoju mazu paciņu ar šokolādēm saviem audžu vecākiem. Maza atlīdzība par to, kas viss darīts manis labā. Vakar Londonas tirgotājs bij atsūtījis man bikses uz vesti. Tā. Reiz atkal esmu apģērbies kā cilvēkam pieklājas. Un kas par jauku sajūtu tad!
Otrdien, 21. okt.
Spoža, mirdzoša rit saule pa bezgala zilo debesu velvi. Neviena mākonīša, ne vēsmiņas. Un saule, kautgan tā met tikai īsu loku vairs pie debesīm, silda šodien tik ļoti, ka strādājam kreklos. Savāds oktobris. Kautgan tas iet jau stipri uz beigām, vēl tas nav atnesis nevienas lietus dienas. Šis, parasti tik nemīlīgais mēnesis, šoreiz ir tik skaists, pat brīnišķīgs varētu teikt. Vai tas tādēļ man liekas, ka šeit sveša zeme, kuras apstākļus vēl nepazīstu? Tomēr negribas ticēt. No darba parnācis, aiznesu uz pastu un nosūtīju ābolus Arijai. Lai skuķēnam labi garšo. Časlovs saņēma vēstuli no Gwenas. Viņa bijusi ļoti pārsteigta par vēstuli, ko pagājušā nedēļā kopīgi rakstījām. Visi trīs (Časlovs, Džonis un es) tiekam aicināti braukt uz Mārgeitu nakošā sestdienā. Varēsim tur palikt arī nakti un svētdienu. Laikam būs kas jauks?
Pirmdien, 27. okt.
Šodien gribu uzrakstīt visu, kas būtu atzīmējams, no sestdienas un svētdienas. Sestdienas pēcpusdiena. No darba pārbraukuši steidzīgi gatavojamies braucienam uz Margate'u. Jonis [Džonis] atteicas braukt"
1293877,"Svētdien 10. aug.
Vakar vakarā kā parasts apmeklēju atkal dejas vakaru Havantā. Šoreiz kopā ar Irbi un Lejimpu. Turpu ejot iedzēram katrs pa glāzītei ruma un kausu alus. Tas deva mazliet straujāk ritošas asinis un līdz ar to visu vakaru biju labā garastavoklī. Jaukā angļu meitene, ar kuru jauki pavadīju vakaru pirms divām nedēļām, atkal tiekoties apveltīja mani ar burvīgu smaidu bet tas arī bij viss. Dabuju ar viņu padejot tikai nepilnu deju, jo visu vakaru tā pavadīja kopā ar kādu angļu karavīru. Bet lai! Ar pieri mūrī jau neskriešu. Galvenais šis vakars man patika arī tāpat. Šodien atpūšos. Vakarā, kā arvienu, gribu apmeklēt Bedhamptonas draudzes brīnišķos ļaudis.
Trešdien, 13. augustā.
Kā katra no darba dienām arī šī sakās ar braucienu uz darba vietu. Rīts bija brīnišķi saulains un jauks un tam sekoja viena no karstākām dienām šinī vasarā. Strādājam šodien dažādus darbus. Sevišķi interesanta bij auzu vešana, jo dabujam braukt ar traktoru. Iznāca arī diezgan daudz runāt ar angļiem jo strādājām kopā. Mājup braucot autobusā nejauši satiku brīnišķo angļu meiteni ar kuru kļuvu pazīstams Havantas ballē. Viņa sacīja ka braucot sastapt kādu draugu Havantā. Jauki nopļāpājām visu ceļu. par dažādiem jautājumiem. Solīja atnākt arī uz deju nometnē. Redzēsim vai būs tiešām tā???
***
Aizstaigāšu pa atmiņu ceļiem no šīs dienas 3 gadus atpakaļ. Kopā ar brāli un daudziem citiem draugiem esmu Liepājas kazarmēs. Ciemos atbraukusi māte un mīļā meitene Elziņa. Viņas atvedušas daudz garšīgas lietas, bet pats galvenais viņas ir šeit ar savu mīļo acu skatu, ar savu mīlīgo balsi, kuru pazītu starp tūkstošiem citu. Ar savu klātbūtni viņas padara bezgala jaukus šos brīžus. Bet šiem saulanājiem brīžiem kā neatvairama ēna līdzi nāk nojauta - šie var būt pēdējie brīži kopā. Un tā bija. Mīļo māmiņ, un Tu neaizmirstamo meiten, piedodat man visu to ko rakstu šīs lapaspuses augšgalā. Būtu Jūs mīlējis ar visu sirdi, un būtu juties daudz laimīgājs, javien nežēlīgais liktenis nebūtu mūs šķīris. Bet šodien esmu svešā zemē tālu prom no Jums. Manas domas, jūtas un darbi saistās ap cilvēkiem, kurus redzu ikdienas, ar kuriem kopā jādzīvo. Jums varu veltīt"
1293893,"Svētdien, 16. nov.
Lūk, dažas dienas vēlāk. Sanēmu vēstuli no Induļa un viņa vēstulē atradu vienu no Latvijas. To rakstījis Ilmārs 15 aprillī. Šausmīgi ilgi tā kautkur kavējusies. Viņš raksta:
Mīļš sveiciens no dzimtenes! Ar neizsakāmu prieku mēs apsveicām Tavu rakstīto vēstuli. Vēl lielāks prieks mums bija tad, kad vēstulē atradām uzņēmumus. Papus arī Tev rakstīja pa krieviski vienu vēstuli un tanī ielika dažas fotogrāfijas. Mēs ceram, ka krieviski rakstītās vēstules zudumā neiet, jo vienīgi no visām Tu to saņēmi. Iepriecinoša mums nav vēsts par Tālivaldu, bet arī ne vairs tik sapīga kā pirmo reizi, kad mēs to dabujām zināt arī priekš 2. gadiem. Visu laiku cerējām, ka tās būs tikai baumas, bet tagad tomēr vairs nav ko cerēt. Es eju Kuldīgas daiļamatniecības vidusskolā, kāda tagad ir Kuldīgā. Es dzīvoju Kuldīgā pie Tantegode dārznieka. Mājās viss pa vecam, tikai grosmamma ir kļuvusi vairāk nespēcīgāka. Jānis ar Irēnu dzīvo ""Sēļos"" Arī Antonija raksta no Sibīrijas. Rūta iet šeit pat Kuldīgā pamatskolā. Vairāk nerakstīšu. Dzīvo tikai tāļāk. Mīļš sveiciens no visiem. Ilmārs.
Man ir prieks par šo vēstuli. Prieks, ka vecāki vēl var dzīvot mūsu dzimtajā sētā, ka Ilmārs un Rūtiņa var apmeklēt skolu. Tikai grosmammiņa toreiz bijusi vairāk sasirgusi un tagad - jau mirusi. Bet visam tam kā tumša ēna līdzi lido drauds - rītu var būt jau citādi. Svešā nežēlīgā vara kuru katru brīdi var izstiept savu varmacīgo, asinskaro roku un manus piederīgos var piemeklēt kas ļauns. Varbūt pat tāds, kāds piemeklēja daudzus tūkstošus latviešu drausmīgājā 14. jūnija naktī. Lai Dieviņš Jums stāv klātu, mani mīļie. Ak, mīļie vecāki, cik lielas gan bij Jūsu sāpes, kad saņēmāt ziņu par Tālivaldi. Pat ticēt tam lāga nevarējāt. Pagājuši jau turpat 3 gadi un sapīgā rēta sāk pamazām aizdzīt. Līdz ar to arī man kļūst vieglāki. Lūk, nupat ""Tēvijas"" kritušo sarakstos atradu Tavu vārdu. Ak, brālīt, cik ļauns bija liktenis Tev! Tu biji tikai 18 gadu. Tad, kad Tava dzīve tiko bij sākusies, tai vajadzēja jau beigties. Skumji, skumji bez gala. Šodien sagatavoju un rīt nosūtīšu 3 paciņas. 1 audžu vecākiem, bet 2 zēniem Clausthalē."
1293888,"savu vāržaču dēļ. Tas ir muļķīgi, bet neko darīt. Braucam abi ar Časlovu. Ap 4
iem
 esam Margate'ā. Pēc dažām minūtēm satiekam Pamelu un Gwenu. Jautri terzēdami dodamies uz šo meiteņu mājām. Būšot nelielas viesības (party.). Mazliet savādi ir visu to iedomājoties. Bet kas gan tas? ""Lai nāk kas nakdams. Gan jau cauri tiksim,"" tā domāju pie sevis. Ar autobusu sasniedzam Kingsgate'u. Ejam uz Pamelas māju. Iepazīstos ar viņas māti. Augumā maza, laipni smaidoša sieviete. Pēc sejas ļoti līdzīga Pamelai. Šeit palikšana nav mums paredzeta un mūs ved tāļāk uz Gwenas māju. Iepazīstamies ar māti un parējiem ģimenes locekļiem, kuri ir diezgan daudz. Ap krēslas stundu atnāk vēl daži šīs ģimenes paziņas. Ir pilna mazā mīlīgā istabiņa. Visi sežam ap gaiši degošu kamīnu un pļāpājam. Pareizāk sakot runā tikai angļi. Mēs abi ar Časlovu lielāko daļu klusējam, klausīdamies par ko viņi runā. Tad tiekam aicināti vakariņās. Arī te tas pats. Angļi ēdot daudz pļāpā. Viņu izturešanās un manieres ļoti pieklājīgas. Vārētu teikt pat drusku pārsmalcinātas. ""Exuse me"" ir katras viņu kustības sākumā un galā. Cieši vērojam viņus, lai neizdarītu paši kādas muļķibas. Pēc vakariņām sāk skanēt patafons. Meitenes grib lai ejam dejot. Pamēģinam, bet tas mums nava pa pratam - dejot visu veco dāmu acu priekšā, kuras mūs nopēta no galvas līdz kājām (Časlovs vēlāk stāstīja, ka viņam radusies zošāda, kad viņa skats sastapies ar namamātes skatu.) Mēģinam meitenes aizvilināt uz ""Dreamland'i"" Neliekamies atrāk mierā līdz tas mums izdodas. Bet ak, posts. Līdzi taisās nākt vēl vesela kompānija. Neko darīt. Lai jau nāk, kautgan tas nav pa prātam mums. ""Dreamland'es"" deju zāle. Liela un plaša. Gar malām balkoni ar galdiņiem. Vidū milzu pīlars ar lieliem spoguļiem. Uz paaugstinājuma 12 vīru kapella. Tulīt sākam dejot. Pirmās divas dejas ar Pamelu. Pārmaiņus dejoju arī ar pārējām dāmām - Pamelas māti, Margaretu un Gwenu, bet vismaz katru otro deju dejoju ar Pamelu. Iegūstu lielisku garastāvokli. Man ļoti patīk muzīka, apgaismojums, dejas un viss kas ir šeit šovakar. Brīziem zalē satumst pilnīga kresla, pa"
1293885,"Tik laba un piemīlīga. Brīžam viņa ieķeras man elkonī, vai ejam roku rokā. Plāpājam ļoti daudz un mums nepietrūkst par ko pļāpāt. Viņa mani aicina palikt uz deju šovakar Londonā. Bet šis nodoms mums jāatmet, jo man nav kur palikt nakti šeit. Nopērku viņai puķes un citus dažādus nieciņus. Edam bezgala daudz šokolādi. Laiks paiet atri un patīkami. Beidzot mums laimējās arī ar iepirkšanos. Kādā veikalā atrodam žaketi, kura man labi der un arī citādi ir patīkama. Bikses vēl nav pašūtas, bet tirgotājs sola tās piesūtīt pa pastu dažas dienas vēlāk. Man šis uzvalks patīk, un, samaksājis 16 mārciņas, es to paņemu. Turpat nākošā veikalā atrodam skaistu rudens mēteli un nopērkam arī to. Esmu ļoti priecīgs par tādu labu iznākumu. Arī Ārija saka to pašu. Pacilātā garastāvoklī braucam atpakaļ uz Grove Pārk. Man jāsteidzas atpakaļ. Šķiramies atkal tikpat īsi un vienkārši, iepriekš norunādami rakstīt vēstules un kādreiz atkal tikties. Braucu mājup. Mājā darba biedri ar interesi apskata manus iepirkumus. Viņu atzinums - tie tiešam lieliski. Ārī pats esmu ļoti apmierināts ar tiem un šo dienu vispār. Neizdešanās sākumā atkal bijusi - laba zīme. Svetdienas rīts. Pēc nogurdinošās vakardienas lieliski gulēju un pamodos lieliski izgulējies. Brīnišķīgs rīts. Grūti iedomāties, ka tas ir oktobra rīts. Liela rasa un gaiša saule kā jūlijā. Diena solās būt brīnišķa. Nodomāju iet uz baznīcu. Gatavojos tam. Bet rodās citi apstākļi un tā savu nodomu atmetu. Pie manis pienāk Časlovs un aicina uz pastaigu kopā ar trim angļu meitenēm, kuras šeit vakar atbraukušas no Margate'as. Man šī lieta solās būt interesanta un es eju. Esam seši. Garais, staltais puisis Džons (Jānis Demme) ar Margaretu, Časlovs ar Gvenu un man paliek Pammella. Šīs meitenes jau drusku pazīstu no pirmajiem dejas vakariem nometnē. Iejam. Bez kāda noteikta mērķa, kā jau pastaigā. Nonākam Pathamā. Mazā patīkamā viesnīciņā padzeram limonādi un mazliet atpūšamies. Nofotografējamies pie"
1293891,"Ceturtdien, 6. nov.
No darba mājup braucot cerēju saņemt vēstuli. Saņēmu arī bet ne no Pamelas kā biju domājis. Bij vēstule no Elziņas. Tas bij mazs pārsteigums. Jauks, jauks pārsteigums, kas deva man daudz prieka. Lūk viņa raksta: Mīļo Imantiņ! Ārā gar stūriem, smagi gaudodams, aizdrāžas vējš. Un visu dabu ietinusi melnā nakts. Tuvu pusnaktij. Visi mājenieki jau saldā miegā, kad es brīvi un netrauceti, pabeigusi lasīt Ilonas Leimanes ""Vilkaču mantiniece"" varu domās aizstaigaties pie tiem gaišajiem, saulainājiem mirkļiem, kurus reiz pārdzīvojam prieka un laimes pilnām sirdīm. Domajot, skaistais atmiņu pavediens aizvijas taļu, tāļu un kopā ar Tevi roku rokā izstaigājam atkal visas senās mīļās tekas. Bet nekas nav mūžīgs un itkā no miega atmodusies redzu īstenību, kur nekas vairs nav aizsniedzams rokām ne skatam. Bet tāda ir dzīve, kad visam pāri nāk rūgta atmošanās un jūtu atkal smeldzošas sāpes un ilgas pēc mīļa drauga no kura aizvakar saņēmu otro vēstuli. Prieks, prieks tik neizsakami liels un ilgi gaidīts. Pirmo vēstuli saņēmu 19. jūlijā. Tu biji rakstījis, ka rakstīšot atkal kad dabūs darbu un pastavīgu adresi, tādēļ tūlīt necentos atbildēt, bet kad tuvāk un tuvāk nāca mūsu šķiršanās diena, kurā biju nolēmusi rakstīt, ja arī līdz tam laikam nesaņemšu. Un tā 13. aug. uzrakstīju un ieliku arī 3 fotografijas. Nezinu tikai vai viņas Tevi sasniegs, bet cerēsim to labāko. Ko lai rakstu par sevi? Pašreiz beidzam novākt pēdējās saknes, jo ""rudeņu onkolīts"" strauji min sliņķiem uz papēžiem. Dienas skrien milzu soļiem un tāpat arī jaucas prieki ar bēdām. Viens, ko sovasar smagi pardzīvojam, bij tēva smagā saslimšana ar difreritu. Arsts izteica šaubas par izcelšanos. Tad gan bija drūmi, drūmi. Bet paldies Dieviņam tagad atkal viss labi. Šoreiz beigšu, jo ir stipri vēls jau. Saldu dusu. Visu to labāko, Tev, gaišais sapņu draugs! Elziņa. ""Apšeniekos."" 20. okt. 47. g.
Ak, mīļo labo meiten. Cik mīļi"
1293889,"kuru, pie griestiem esošā un pāris mazu starmešu apgaismotā, reflektoru bumba liek riņķot simtiem zvaigzņu. Funkērģeles dūc klusu, lēnu tango melodiju un man ir tik labi un jauki kā īstā sapņu zemē. Pēc dejas Časlovs notēlo dzentemeni un sameklē taxi. Tā atri sasniedzam Kingsgate'u. Vēl pāris stundas nosēdam pie degoša kamīna, dzeram tēju un, ar miegu kaudamies, klausamies ko runā mūsu angļu draugi. Ir pl. 2 naktī, kad sabiedrība izklīst un mēs ejam uz mums ierādīto guļamistabu. Divas gultas, kurās parasti guļot Gwena un Margareta, pārklātas sniegbaltiem palagiem un varētām zīda segām. Pārrunādami dienas iespaidus ļaujamies miega varai. Svētdienas rīts. To ieraugam ap 9
iem
, kad pamožamies. Vārtamies skaistajās gultās un pārcilājam vakardienas notikumus. Viss šķiet pagājis godam. Nepatīk tikai lielā sabiedrība. Ap 10
iem
 paveras durvis, atskan ""Good mornong"" un mums katram pie gultas noliek paplāti ar brokastīm. To atnes Gwena ar brāli. Tupam vēl gultā un ēdam. Jūtamies pavisam lieliski. Tas tak ir kas sevišķš, vismaz neparasts. Sakām sev, ka tēlojam lielus kungus. Drīz pēc tam saģērbjamies un ejam lejā salonā. Laiku kavējam pļāpājot ar meitenēm un klausoties Šopēna muzīku skaņu platēs. Izejam pastaigāties kopā ar abām meitenēm gar jūrmalu. Nu reiz esam vienatnē un varam justies pavisam brīvi. Daudz pļāpājam, smejamies, dziedam. Iegūstu lielisku omu, kura visu rītpusi bij tāda saplakusi. Pēc pusdienām atvadamies no meiteņu vecākiem. Viņi ir sirsnīgi, pat ļoti sirsnīgi pret mums. Bet sirsnīgums jau angļu redzamākā īpašība. (Gribēju teikt laipnība ir viņu īpašība.) Bet Časlovs saka, ka viņi gan nedomājot to ko izrādot. Grūti pateikt kā tas īsti ir. Tad ceļš ved uz kino. Tur nekas sevišķš. Ir jau tumsa, kad visu programmu nenoskatījušies steidzamies noķērt autobusu. Ir stipri auksts un mēs skrienam. Aizvelku Pamelu mazliet sānus. Norunājam apmainīties vēstulēm un nākošā svētdienā atkal iet kopīgi uz kino. Meģinu viņu noskūpstīt, bet viņa izvairās un tas viss iznāk samērā neveikli. Bet tulīt ir jāsteidz atpakaļ un jākāpj mašīnā. No abām pusēm atskan ""bye - bye"" un mēs braucam. Autobusā vēl ilgi man jādomā par neizdevušos skūpstu un es nevaru atbrīvoties no nepatīkamas sajūtas. Kāpēc man va-"
1293881,"jau labi iepriekš, minēdami kāds gan tas būs un tēlodami daždažādās iespējas tajā. Na! Te nu viņš bij. Diezgan jauki izgreznotā, mūsu ēdamzālīte. pamazām sāka pildīties dejotājiem. Lielākais vairums protams mūsu zēni, bet netrūka arī tā gaidītās angļu meitenes. Viņu bij ap 30. Spēlēja 4 vīru orķestris. īstu džesa mūzīku. Dejots arī tika uz nebēdu. Visu vakaru biju labā garastāvokli un dejoju ar daudzām meitenēm. Laidu darbā visas savas angļu valodas zināšanas un plāpāju ko prazdams. Skuķes bij priecīgas par to. Visas tās sacīja, ka ļoti patīkot šis vakars. Dejoja arī citi zēni, kautgan daudzi no tiem nevarēja pateikt savai partnerei ne vārda. Pēc dejas dejas pavadīju mājup abas māsiņas un viņu draudzeni. Brīdi paliku ar Pērsilu viens. Sekoja neizbēgamais - maigošanās un skūpstīšanās. Šodien kopīgi pārspriedam vakardienas iespaidus. Daudziem no mums bij sanācis kāds romāniņš. Visu kopīgs spriedums - mīlas kāras ir šīs no ārpuses vēsās anglietes. No atturības, kādu bijām pieraduši redzēt sievietēs, ne vēsts.
Sestdien, 27. sept.
Setembra pēdējās dienas. Vai tiešām jau klātu rudens? Ja, tā tas tomēr ir. Pagājusi atkal viena vasara. Diezgan raiba vasara, kura nesa daudz kā jauna un interesanta, pa lielākai daļai patīkama. Tā tagad aizgājusi ar savam izcili skaistajām, saulainājam dienām. Arvien īsāku loku liec saule ikdienas pie debesīm. Arvien skopāk tā raugās lejup ar savu silto, mīļo vaigu, slepdamās aiz mākoniem, kuri dažreiz birdina lietu. Rudens, rudens. To apliecina arī vējš. Svilpodams tas skrien pa nokoptajiem labības laukiem un purina koku dzeltēt sākušās lapas, atraudams to vienu pēc otras. Jau trešo nedeļu strādāju kopā ar biedriem Chandler & Dunn farmā Perry. Darbs tiešām lielisks. Tur nav vairāk nekas ko sacīt. Tas ir viegls, tīrs un arī patīkams. Ēdam ābolus cik nu kuram patīkas. Mājup braucot iebāžas pa kādam kabatā. Labi. Tāds nu butu mans darbs. Bet majās pārbraukušiem sākās otrā dienas daļa. Tās ir nedaudzās stundas, kuras pēc darba ir mūsu rīcībā. Bet tās ir īsas un tik daudz būtu arvien ko darīt. Pietam visbēdīgākais, ka dažreiz nekas nepatīk darīt. Vainīgs vai nu nogurums vai nelabs garastāvoklis. Pret pirmo jau zāles zinamas, bet ar otro jau grūtāk tikt galā. Par laimi šādas reizes nav visai bieži."
1293875,"Visu to varu teikt arī par sevi. Dzīve jau šeit nav slikta. Tā daudz, daudz labāka kā Vācijā. Tomēr arī šeit daudzko varētu vēlēties. Pie tam visulielākās bēdas ir naudas trūkums. Veikalu skatlogi pilni visdažādākām mantām un daudzas no tām būtu tik vajadzīgas. Varētu aiziet uz kino, balli, vai dažreiz pabraukt autobusā. Bet ja jāiztiek ar tiem 5 šiniņiem, kurus katru nedēļu saņemu, tad tas viss liegts. Nebiju mierā ar šo stāvokli un abi ar Mazo (Arnolds Čablis) devamies darbu meklēt pie tuvējās apkārtnes lauksaimniekiem. Vakardien abi apstaigājam ap 10 mājas, bet bez panākumiem. Angļi laipni mūs uzklausa, bet tikpat laipni arī atbild: ""I am sorry. I caun not help you"" Tomēr nezaudējām dūšu un šodien mēģinājam arī šodien. No sākuma neveicās tāpat un mums galīgi saplaka dūša. Beigās tomēr uzgājām kādu fārmeru - Mr Brown, kurš bij ar mieru mūs pieņemt darbā. mūs un vēl divus. Priecīgā garastāvoklī nācām mājās.
Ceturdien 24. jūl.
Ir pirmās darba dienas rīts Anglijā. Sagatavojamies tai veseli četri - Dzilna, Ēķis, Čablis un es. 8
os
 paēdam brokastis un steidzamies uz autobusu piestātni. 48. līnijas autobus 
mūs Castle
. Pēc 5 min. gājiena sasniedzam mūsu darba devēja māju. Mr. Browns mūs jau gaidīja pagalmā. Ierādīja mums darbu. Šis darbs bij zirgu skābeņu ravēšana no kviešiem. Cītīgi nostrādājām 7 stundas, ar interesi gaidīdami, kāds būs atalgojums vakarā. Tas mūs patīkami pārsteidza. Pēc darba saņēmām katrs 8,5 šiliņus. Bijām ļoti apmierināti un priecīgā garastāvoklī braucam mājā.
Svētdien 27. jūl.
Vakar vakarā abi ar Mazo apmeklējam atkal balli Havantā. Tikko iegājām zālē, tikām uzlūgti uz deju. Apskatot savējo, redzēju to tiešām skaistu meiteni. Pamazām sākam runāties un kļūt arvien pazīstamāki. Noskaidrojās ka viņa dzīvo gabaliņu aiz Roulands Castle, netāļu no manas darba vietas. Nodejoju ar vinu daudzas dejas un daudz pļāpājam. Biju priecīgs ka varēju saprast katru viņas vārdu un arī pašam labi veicās runāšana. Norunājam nākt dejot arī nakošo sestdien. Mājup ejot arī jutos apmierināts ar šo vakaru. Šodien visu dienu pavadīju pie vēstuļu rakstīšanas. Norakstīju audžu vecākiem un Jurim. Dažas stundas ziedoju arī atpūtai. Līdz ar visu to neiznāca apmeklēt šī-"
1293890,"jadzēja tā darīt? Un pietam tik neveikli. Neko darīt. Izlabot vairs nevar. Braucot pārrunājam abu dienu iespaidus. Netiekam skaidrībā par vienu jautājumu. Vai šīs meitenes tiešām grib ar mums taisīt mīlas romāniņus, vai grib tikai mūs iepriecināt un uz brīdi izraut no nejēdzīgās nometnes dzīves. Galīgais spriedums - bij labi. Divas dienas pavadītas daudz jaukāk un interesantāk, nekā tas būtu bijušas nometnē.
Piektdiena, 31. okt.
Vakar vakarā saņēmu Pamelas vēstuli. Diezgan pavēsa ar nekā sevišķa rakstīta. Tādu pašu devu arī atbildi. Svētdien jābrauc uz kino kopā ar viņu. Ar šodienu izbeidzam darbu pie Chandler & Dunn. Sakām darbu 22 mailes no šejienes pie St. Margarete Bay. Notīram no nezālēm dzelzceļu, uz kura kara laikā stāvējuši tāļšāvēju lielgabali, kuri šāvuši pāri kanālam uz vācu okupēto Francijas piekrasti. Abi ar Časlovu meklējam privātdzīvokli Winghamā. Līdz kaklam ir dzīve nometnē, kur 18 vīru dzīvojam mazā baraciņā, kur gandrīz nekad nav kartība kā vajadzētu un kautcik pieņemams istabas iekārtojums. Bezgala jauki būtu ja mums laimetos. Šodien pēdējais oktobris. Rudens. Vēls rudens. Arī daba to rāda. Nemitīgi čaukst lapas, krītot no kokiem. Rītos salstam. Debesis pelēkas, padrūmas. Ja, pagājusi atkal viena vasara un priekšā stāv ziema - auksta un nemīlīga.
Pirmdiena, 3. nov.
Vakardienas pēcpusdienā ar Časlovu un Johni braucam uz Margate'u lai kopā ar meitenēm ietu uz kino. Bijām ""Dreamland"" kino un redzējām vairakas diezgan patīkamas filmas. Pēc kino apmeklējam kafejnīcu. Sēdējam laiciņu tur, pļāpājam, dzerot kafiju ar maizītēm. Tad vairāk kā stundu klīdam pa cilvēku tukšajām ielām. Bij silti un patīkami. Visu vakaru biju tiešām lieliskā garastāvoklī. Arī Pamela bij tāda. Bezgala daudz plāpājam par daždažādiem tēmatiem. Biju ļoti, ļoti apmierināts par tām nedaudzām stundam, kuras pavadījām kopā. Daudz labāk kā abas iepriekšējās reizes."
1293892,"Tu raksti, cik jauki tu runā par bijušām skaistajām dienām. Tu sauc mani par gaišo sapņu draugu, bet vai esmu vairs šo vārdu cienīgs. Mīlēju, Tevi Elziņ. Īsti. No sirds. Un Tu esi mīļa man arī tagad. Bet viegli nav dzīvot tikai no atmiņu siltuma. Trīs gadi jau un cik vēl tādu būs?.... Ak, nežēlīgais liktenis. Vai spēsi man piedot tos brīžus kurus nesmu bijis Tev uzticīgs? Varbūt, jo Tev bezgala laba sirds. Ja nē; tad būs bezgala sāpīgi.
Svētdien, 9. nov.
Vakar pēcpusdienā kopā ar Džoni un Časlovu devamies atkal kopīgās gaitās. Šoreiz ar savām ledijām bijām uz deju Dreamlandē. Pavadījām tiešām jaukas stundas šinī brīnišķā vietā. Biju lieliskā gan arī dažubrīd sliktākā garastavoklī. Gribējam brauk pēc dejas mājup, bet meitenes neparko negribēja pielaist. Beidzot piekāpamies. Mājup ejot par katru cenu gribēju Pamelu reiz noskūpstīt, bet šī atkal nepar ko to negribēja pielaist. Ne par soli viņa neatlaidās no pārējiem un tā mans nodoms neizdevās. Noskaitos tiešām no sirds par tādu Pamelas isturēšanos. Nakti gulējam atkal sniegbaltās gultās Gwenas un Margaretas mājās. Viņu māte šorīt bij daudz, daudz laipnākā un patīkamāka nekā ieprēkšējā reizē. Atiecības ar Pamelu šorīt bij krietni vēsas un tādas tās arī palika līdz brīdim, kad šķīramies un devamies mājā. Vai Tu domā Pamela, ka es Tev pakaļ skriešu. Par velti. Tas nenotiks.
Otrdien, 11. nov.
Šovakar saņēmu vēstuli no Austra. Tanī starp citu bij ziņa, ka mirusi mana vecmāmiņa. Ai, mīļo vecmāmiņ, cik Tu biji mīļa, cik bezgala laba! Daudzreiz Tu man biji mīļāka pat par māti. Un nekad nenāks vairs tas acumirklis par kuru daudzreiz sapņoju - nomesties Tavā priekšā ceļos, nolikt galvu klēpī un pasēdēt tā kādu brīdi. Kāds brīniškīgs acumirklis tas būtu, bet tas nenāks vairs. Kaut liktens lemtu atgriezties pie Tava kapa un noskaitīt klusu lūgšanu. Tad arī būtu laimīgs. Bet pašreiz liekas tik skumji, skumji."
1293878,"tikai dārgas, dargas atmiņas un mīlestību, kura vēl kvēlo kā ogles zem izdzisuša ugunskura pelniem. Dzīve rit neatturami uz priekšu. Kas neielaujas tanī un neseko viņas lielajiem likumiem tam grūti dzīvot. Tādēļ dzīvošu to dzīvi un samierināšos ar likteni, kādu katram cilvēkam, pēc sena latviešu ticējuma, Laima nolikusi. Bet arvien ceru, ka šīs lielās Likteņu Lemējas rokas vadīti reiz uzpūtīs svaigi vēji, kuri liks iekvēloties zem pelniem esošām oglēm un par jaunu uzliesmos nodzisušais ugunskurs.
Svētdien 24. augustā.
Pagājušā nedēļā radās parmaiņās mūsu dzīvītē. Bij iespēja pieteikties lauksaimn. darbiem Canterbury apkārtnē. Tanī dienā biju darbā un līdzarto pieteikšanos nokavēju. Tikai vakardien atbrīvojās dažas vietas un tā arī es tiku starp braucējiem. Brauksim tur atkal kopā visi švarcenbekieši. Vienīgi nevar zināt par Vilni un Ēķi, kuri sākuši strādāt mašīnu labošanas darbnīcās un tagad nevar izšķirties. Braukšana paredzēta nākošās dienās. Ar vakardienu izbeidzās arī darbs pie vecā Brauna. Savedam šim visu labību. Ja būs rokami kartupeļi, tad būs darbs arī nakošā nedēļā. Bet labāk jau būtu kad atrāk tiktam pastāvīgā darbā un nebūtu vairs jāstrādā par nepilnu algu. Vakar vakarā abi ar Irbi bijām atkal ballē. Daudz dejoju un plāpāju ar divām londonietēm. Nekā sevišķa tomēr nebij. Pēcpusdienā 5 zēni bijam uz Hayling Bland peldvietu. Tā mudžēt mudžēja pilna cilvēkiem. Pavadījām jauku pēcpusdienu, peldoties jūrā un sauļojoties. Turpat bij arī dažādas izpriecas. Gluži tādas kādas bērnu dienās redzēju gada tirgos. Apskatījuši un izmēģinājuši tas, devamies mājup.
Pirmdien 25. aug.
Jau šorīt bij zinams ka rītu brauksim uz jauno darba vietu. Priecājamies par to. Diena ātri pagāja kārtojot dokumentus un bagāžu. Uz vakaru aizbraucu pie bijušā darba deveja Mr Browna, un atvedu darba drēbes, kuras biju tur atstājis. Vecais bija ļoti laipns. Vairākkart pateicās par mūsu darbu. Tas esot bijis tiešām labs.
Piektdien, 29. aug.
Jau ceturto dienu dzīvoju šeit Wingham'ā"
1293879,"Uzrakstīšu tagad par tām. Otrdien ap pusdienas laiku atstājam Havantu. Braucām cauri visam Kent'as apgabalam un man tas ļoti patika. Kalni mijas ar lejām, skaistas pilsētas un ciemi ar bagātiem laukiem. Cauri ved lieliski ceļi, kuru malās aug kupli, spēcīgi koki. Daudzi augļu dārzi. Visūr zaļums un auglība. Sevišķi man patika pilsēta Tunbridge Wells un tās apkārtne. Sasniedzot East Kent stāvoklis mainījās. Kļuva līdzenāks un klajāks un līdz arto skats kļuva nepievilcīgāks un nabadzīgāks. Ap Canterbury vēroju ļoti daudzus augļu dārzus. Vēl neilgs brauciens un ap 8iem bijām Winghamā. Tūlīt tikām aicināti vakariņās. Tās garšoja tīri labi. Pēc tām gājām reģistrēties un turpat saņēmām arī dāvanu - 24 siliņus. Tanī pašā vakarā sadalījamies darba grupās - 2 gr. pa 10 vīriem, 2 pa 15 un 2 pa 20 vīriem. Visi švarcenbekieši esam 20 vīru grupā un mani nozīmēja par šīs grupas vecāko. Barakā, kuru mums ierādīja, dzīvojam kopā 18 vīru. Gultiņas divstāvu, baltu spilvenu, 4 segām, bet bez palaga. Pēdējos sola vēlāk dot. Baraciņa koka, bez griestiem, maziem, tumšiem logiem. Stipri nelīdzens akmens klons. Nav patīkama, bet tomēr liekas labāka, kā apaļā būda Havanta. Pirmais iespaids nebij patīkams tomēr ne slikts. Uz atrāko iekārtojamies un devamies gulēt. Trešdiena. 6
os
 tikām modināti. Pēc nepilnas stundas būs klāt mašīnas, tādēļ īsajā laikā jāsteidz saģerbties un paēst. Brokastis labas. Pusdienām ūztutu iedod līdz. 6
50
 kāpjam mašīnās, kuras mūs ved uz darba vietu. Tā ir liela fārma Sarre miestā - 5 3/4 mailes no nometnes. Mūs sagaida kāds no izskata pabaigs vecis - darbu vadītājs. Katrs saņemam kapli un tiekam aizvesti uz kāpostu lauku. Ir jākaplē kaposti. Pēc pāris stundām viņš klātu atkal un apskata mūsu darbu. Dažu pamāca, bet visumā liekas apmierināts. Sāka runaties. Viņš mani iztaujā par mūsu tautību dzimteni un par darbu Anglija. Mans pirmais iespaids par šo vīru nav bijis pareizs. Viņš ir laipns kā visi angļi. No 12 - 13
iem
 pusdienlaiks. Sadalam līdzdoto pārtiku un diezgan krietne paēdam, piedzerot pašu varīto tēju. Atri paiet pēcpusdiena. Pus 5
os
 esam jau nostrādājuši 8 stundas un beidzam darbu. Uz lauka mašīnā atbrauc farmas īpašnieks"
1293876,"Trešdien 30. jūl.
Šovakar noslēdzas mana pirmā darba nedēļa. Katru dienu cītīgi ravēju skābenes no kviešiem. Strādājam tagad jau seši vīri. Pārējie mainās, bet mēs ar mazo braucam ikdienas. Dienas kārtība apmēram šāda. - Ceļamies ap 7,30. 8
os
 paēdam brokastis un steidzam noķert autobusu 48, kurš mūs nogādā darba vietā. Nonākuši tur, pārģērbjamies un 9
os
 sākam darbu. Pusdienlaiks no 12 - 13
iem
. Iekožam līdzņēmto baltmaizi un piedzeram no saimnieka pirkto pienu. Tad atkal darbs no 13 - 17
iem
. 17
20
 startējam mājup. Jau pirmajās darba dienās lielākā daļa no puišiem mantoja tulznas. Par sevi nevaru sūdzēties. Āda tikai mazliet sūrkst. Sākam lietot cimdus, jo dažviet saknes tik cieši ieķērušās zemē, ka kailām rokām raujot grūti izsargaties no tulznām. Strādājam sporta biksītes, visi saulē brūni nodeguši. Angļiem liels brīnums par šo ""pliko arteli"". Mūsu saimnieks - Mr. Brauns liekas laipns un lāga vīrs. Žēl tikai ka viņš diezgan mazrunīgs un neiznāk ar viņu papļāpāt angliski. Bet tas jau nekas. Ar visu esam ļoti apmierināti. Katru vakaru mājup braucot saņēmam katrs 8 šiliņus. (1/2 šil. atrēķina par pienu.) Un šeit ir kungs katrs kam nauda kabatā.
Svētdien 3. aug.
Vakardien pabeidzam savu darbu kviešu laukā un sākam ravēt kāpostus. Darbs šeit patīkamāks. Vakarā biju atkal ballē. Gaidītā nebij atnākusi. Visu vakaru netiku pie laba garastāvokļa un ātri atnācu mājā. Šorīt uzrakstīju vēstuli zēniem Claustālē. Šo dienu domāju ziedot atpūtai izņemot pāris vakara stundas, kurās gribu apmeklēt parasto dievkalpojumu. Šinīs dienās paiet 3 gadi kopš esmu prom no dzimtenes, vecākiem, prom no visa, kas mīļš un dārgs. Un cik gadu vēl būs jāvada šeit svešumā? Kas to var pateikt...…...
Otrdien 5. aug.
Šodien darbā nebraucam, jo rītpusē bija lietains laiks. Biju Portsmūtā. Nopirku virskreklu un dažādus sīkumus. Šodien saņēmu pirmās 3 vēstules. no Vācijas. Vienu rastījuši bij Austris un Ojārs. Pārējās divas no audžu vecākiem. Aploksnē bij vēl man domāta vēstule, kurā kāda māte meklē karā pazudušo dēlu."
1293950,"riņai. Tad abasa meitenes, pašas liela satraukuma pilnas, pasniedz mums abiem savas dāvanas. Beigās abi ar Albertu, stāstidami, ka šurpu nākot satikām Ziemas sv. vecīti, kurš uzticēja mums atnest dāvanas, pasniedzam meitenēm savējās. Tagad istabiņa ir pilna papīra caukstēšanas, paciņas vaļā taisot. Daudz prieka un patīkama parsteiguma saucienu. Hilda uzdāvina Albertam jauku kreklu, kakla saiti, šalli, saņemot pretīm Mežotnes gredzenu. Atveru Dzidriņas doto veltījumu un silts prieka vilnis man ieveļas krutīs - tur ir jauks virskrekls kakla saite un silts un mīksts pulovers. Brīniškīgas lietiņas! Arī Dzidriņa šķiet samulsusi un priecīga sanemot manis dotos cimdus un iešuto Grīna ""Zemes atjaunotāji"" Visiem ir priekā starojošas sejas un, liekas, nekur pasaulē nedzīvo tik laimīgi cilvēki kā šajā mazajā istabiņā."
1293938,"uz laiku palikām istabiņā vieni. Šodien notēloju slimo un nebraucu darbā. Uzrakstīju garu domrakstu angļu valodā un tūlīt posīšos uz skolu.
Svētdien, 31. okt.
Un visam tam vakar tika uzlikts kronis. Aizbraucam kā parasti abi ar Albertu pa tik zināmo ceļu. Jauki pavadījam visu vakaru ar meitenēm plāpājot un jokojot. Pulkstens bij ap pusnakti, kad ieturējām mazas vakariņas. Pēc tam viņas aicināja mūs ""braukt mājās"". Bet mums nebij ne prātā paklausīt un drīz vien nodzisa gaisma un ap kaklu apvijās maigas meitenes rokas. Lūpas vēl vienmēr aicināja braukt mājup, bet rokas darīja to ko sacīja sirds. Tās apskāvās arvien ciešāk un pārējais izgaisa viss. Biju jau izģerbies, palīdis zem segas, un mūsu rokas cieši apskāvušas viens otru. Tad klauvējiens pie durvīm. Paliekam klusu un klausamies. Klauvē vēl un vēl. Meitenes uztraucas. Hilda grūz Albertu skapī. Viņš labprāt tur negrib līst un šī padarīšana ievelkas garumā un notiek ar diezgan lielu troksni. Bet klauvējieni pie durvīm atkārtojas. Nobijusies arī Dzidriņa un piespiedusies man jautā: ""Kas tagad gan notiks?"" Beidzot Alberts ir skapī un Hilda atver durvis. Dzirdu ka kāda sievietes balss saka, ka boy-friend'iem esot laiks iet mājā. Tā ir nama saimniece un es saprotu, ka mums jāiet, kaut laiks pāri pusnaktij. Lai arī kā tas nepatīk, mēs ģērbjamies un pēc dažām minūtēm esam gatavi iešanai. Pēc pusstundas meitenes sola attaisīt durvis un ielaist mūs atkal iekšā. Izejam uz ielas un klīstam, gaidīdami norunāto laiku. Tanī esam atkal atpakaļ, bet durvis neveras vaļā, kautgan manu ka meitenes pulās tās attaisīt. Nogaidam vēl un tad mēģinam atkal. Bet tad, ak vai, virs musu galvam paveras logs un kāda pusaizsmakusi balss ķērc: ""What is there?"" Es ieploku durvju velvē, bet Alberts stāv nekustēdamies turpat uz ietnes. Bet vecene tomēr viņu saskata un uz viņa galvas nobirst vesela anglisku vārdu zalpe."
1293942,"Luk kādi tumši, melni neprāta mākoņi uz brīdi ir klājuši mani Lai viņš labāk aizsedz tai brīdī rakstīto 16.8.49.
Gandrīz stundu pēc pusnakts viss beidzās, un katrs devās uz savu pusi. Salabām atkal ar Dzidriņu un mēs ar Albertu aizvadijām meitenes uz istabiņu Winghamā. Dzidriņa bij atkal laba un mīļa. Šķiroties to vairakkart noskūpstīju, kautgan man likās to daru tikai pienākuma pēc.
Pirmdien, 22. nov.
Kad ap brokastīm pamodos, bij brīnišķi saulains un silts svētdienas rīts. Sagaidījām pusdienas un tad gājām satikt savas meitenes. Braucam uz Canterbury. Pastaigājamies. Pārrunājām vakardienas notikumus. Tur bij daudz, daudz ko runāt. Par bēdīgajiem priekšnesumiem, par piedzeršanos, par anglietēm un daudz citām lietam. Meitene stāstīja smiedamās par grūto karu ar daudzajiem vakardienas pielūdzējiem, par ieteikumiem izbeigt draudzību ar mani Plāpājam, smējam un visu vakaru pavadījam tik draudzīgi, pat mīļi. Tāda garā noskatījamies brīnišķo filmu ""Maytime"" un atbraucam atpakaļ uz Winghamu. Un tajās pāris stundās, kuras varējām vēl būt kopā, aizmirsās atkal pasaule un itviss….
Trešdien, 1. dec.
Pagājuša sestdienā, kad aizbraucam pie meitenēm, atradām jau priekšā divus nometnes puišis (Gulbi un Beļavski) Gulbis gribēja iesaistīt abas tautisko deju uzvešanā. Kaut ne labprāt viņas tomēr apsolījās. Pēc kopējām vakariņām visi spēlējām kārtis. Ap 11
iem
 viņi aizbrauca un mēs palikām četri vien. Pavadījām kopā visu nakti. Bijām ""brālis un māsa"" un gulējām godīgi. Ap 5
iem
 no rīta sākās nepatīkamais mājup brauciens."
1293945,"tiesādams vainas sāku atkal līdz drīz vien miers un saskaņa bij atkal starp mums. 
Tā arī pavadījām vēl pēdējās stundas līdz braukšanai.
Piektdien, 10 dec.
Nedēļa būs atkal pagājusi. Diezgan smagi strādāju un arī vakaros nebij brīvs brīdis. Divus vakarus bij tautisko deju mēģinājumi. Bij atbraukušas meitenes, izņemot Gaidu. Zināju kad viņa brauks un nenocietos neaizgājis pretīm. Kas par brīnišķu acumirkli, kad viņa sveiciena vietā ar priecīgu saucienu iemetās man rokās. Bet tikai acumirklis.... Un kad viņa ir manā tuvumā, vienaldzīgs likties sāk viss cits. 
Tālu 
atkal sveša un nemīlama liekas Dzidriņa. Ceturtdien (vakar) braucām uz Margeitu. Sadūru sava velosipēda riepu lai mājās varētu braukt ar autobusu kopā ar Gaidu. Bet, bet tak esmu gļēvulis. Man nelika 
macities 
doma, ka biedri mana manu priecīgā u
n nosxxxx un tā kas par"
1293948,"Ziemas svētkos
Ir šo lielo, gaišo svētku priekšvakars. Pusdienlaikā beidzas darbi un mēs varam sagatavoties svētkiem. Iztīram un uzkopjam savu mazo istabiņu cik vien iespējams jauki un patīkami. Izpušķojam eglīti un tiešām, mūsu istabiņā, liekas, ienākusi Ziemas svētku sajūta. Tā gan nav tik liela, tik izjusta kā kādreiz dzimtenē, bet tomēr viņa ir jūtama. Uzģerbjam svētku drebes. Izdzeram katrs pa glazei vīna. Atnāk arī Austris un Imants. Viņi uzdāvina man albumu un skuvējamo [skrūvējamo] zīmuli. Mazliet kauns jo nekas nav ko pretīm dot. Dzeram vēl un nofotografējamies."
1293953,"Nava jau nekādi sevišķie šī vakara priekšnesumi. Koris nodzied Grūbera ""Klusā nakts, svētā nakts"" un Bēthovena ""Svētā nakts"" Kaut arī tas nav daudz, tomēr abas dziesmas skan necerēti jauki un priecīgi ir šī vakara apmeklētāji kā arī paši dziedātāji. Ar lielu steigu skrienam uzģerbt tautiskos abģerbus jo nu kārta dejotājiem. No sākuma mazs satraukums, bet tas zūd un mēs smaidošām sejām nodejojam; 
""Sīkais dancis""
""Zvejnieciņš""
un pēc maza pārtraukuma
""Rucavieti"" un 
""Sudmaliņas""
Pa stkarpām [starpām] Ziemas svētku vecītis dala dāvanas no maisa, kas liels bez gala. Katram tiek pa davanai un itvisi ir no sirds priecīgi par šī vakara sākumu. Nu sēdamies pie galdiem, kas bij jauki apklāti un smagi nokrauti gan ar ēdamu, gan dzeramu mantu. Saskandinam glāzes un dzeram. Iedzertais vīns liek straujāk riņķot asinīm un mēs kļustam"
1293937,"Un kad beigās tā bij atnākusi, atkal ceļš veda uz mazo meiteņu istabiņu Mārgeitā. Meitenes pilnīgi pārsteidzam. Pavadījām jauku vakaru pļāpājot, jokojot un lasot grāmatas Nemanot steidzās laiks. Bij pāri pusnaktij un kopā ar mazo meiteni atrados gultiņā. Alberts ar Hildu turpat blakus otrā. Glāstos, apkampienos un skūpstus mijot aizsteidzās nakts. Tākā Albertam bij jābrauc uz Londonu, viņš 5
00
 no rīta aizbrauca mājā. Paliku viens ar abām meitenēm. Nogulējām abi ar Dzidriņu līdz pusdienām, kuras bij pagatavojusi un cēla galdā Hilda. Pēcpusdienā abi ar Dzidriņu bijām pastaigaties un uz kino. Pēc tam atkal mīlas pilni brīži..... Pārbraucu ar pēdējo autobusu. Sestdienas pēpusdiena un svētdiena bij aizsteigušās kā viens acumirklis. Priekšā atkal vesela darba nedēļa. Šovakar nebiju skolā, jo uzdevumi bij nesagatavoti. Vai labi tas? Tak, nē!
Pirmdien, 25. okt.
Nupat gan iet ""augsti"". Nedēļas darba dienas paiet diezgan sūrā darbā, kuļot vai kartupeļus lasot, bet sestdienu vakari un svētdienas mazajā, omolīgajā meiteņu istabiņa Man liekas, un, droši vien, tas tā arī ir, ka šie jaukie brīži prasa vairāk spēka, jeb vismaz dod lielāku nogurumu, nekā visas nedēļas darbs. Nav tas labi un godīgi, ja šajos mīlas mirkļos iegūto nogurumu liek uz darba rēķinu un cenšas vēl uzkrāt spēkus nākošam. Bet tomēr vienu otru reizi tā sanāk. Lai arī kā, šie brīži tomēr ir jauki. Pagājušā sestdienā visi četri bijām uz balli Dreamland'ē. Nekas sevišķš tur nebij, ja neskaita to, ka abi ar Dzidriņu spītejamies. Viņa izlocījās no mūsu sabiedrības un sāka dejot ar citiem vīriešiem. Protams, negāju viņu meklēt, bet jo uzkrītošā kārtā dejoju un amizējos ar divām anglietēm, ar kuram Dzidra pati mani iepazīstinājā. Un zaudētāja iznāca viņa pati, jo bij nodusmojusies par šo manu tēloto rīcību. Bet to atkal ātri aizmirsām. Visu nakti ne brīdi nepievērām acis un tā pagāja pilna jauku mīlas brīžu. Un atkal un atkal mūs šūpoja kaislību viļņi, pat gaišajā nākošās dienas vidū, kad"
1293936,"zinamo ceļu - pie mūsu skuķēniem. Bijām kino. Iznākot no tā bij iestājusies atkal gaiša un silta nakts. Aizstaigājam kā arvienu līdz mazājam puķu dārziņam. Sekoja nenoveršamais…. Šī diena nebij visai viegla pēc divām negulētām naktīm.
Trešdien, 6. okt.
Dienas iesteigušās oktobrī jau. Rītos, uz darbu braucot, ir vēl krietni tumšs. Arī vakaros tumsa atsteidzas jo ātri. Tuvojas drumākais gada laiks. Jau trešo nedēļu strādāju K.C.A.E.C. farmās. Šeit strādāt šķiet vieglāk, jo darbam netiek piegriezta tāda vērība, un tiek šad tad nočiepts pa stundiņai. Kad ar Albertu sestdien apciemojām meitenes, atradām viņas nevis vairs slimnīca, bet mazā istabiņa pilsētas centrā. Svētdien pirmo reizi viņas tur apciemojām. Aizritēja pāris jaukas stundas. Vispār šī lieta ir jaukas. Varēsim ciemoties kad vien tik patiksies. Nebūs vairs jābēdā par laiku un jāklīst pa ielām. Beidzot esmu speris soli, par kuru prātoju jau ilgāku laiku. Pieteicos un sāku apmeklēt vakara skolu ""Canterbury Technical College"" Angļu valodas stundas, par kurām interesējos, ir pirmdienās un otrdienas. Redzēsim kā veiksies.
Svētdien 10. okt.
Atkal ciemos pie meitenēm. Vispirms bijām uz kino Dreamlandē abi ar Dzidriņu. Filma ""Golden Earrings"" bij jauka. Mūzika un čigānu dzīves romantika. Arī otrā filma jauka. Gajām uz meiteņu istabiņu. Hilda jau cepa pankūkas un mēs paēdam garšīgas vakariņas. Papļāpājam līdz nemanot atradamies pa divi katrā gultiņā. Nodzisa uguns un mīlas skurbumā kā nebijusi aizsteidzās nakts..... Šķīramies tikai 6
os
 rītā. Atpakaļbrauciens bij pagrūts, lielās, aukstās, miglas un noguruma dēļ.
Pirmdien, 18. okt.
Gara likās pagājušā darba nedēļa, jo ātrāk gribējās svētdienu sagaidīt."
1293951,"Ilgi vēl runājam par davanām un dāvināšanu un tad ejam pie miera Bijām noguruši un, mīļiem glāstiem un skūpstiem vēlreiz pateikdamies viens otram par dāvanām, aizmiegam. Tikko laukā jutama gaismiņa, meitenes ceļas no gultas un ģērbjas, lai ietu uz darbu. Paliekam mēs divi vien un, tā kā nekas cits neatliek, noguļam līdz 2
iem
 pēcpusdiena. Tad viņas ir atkal mājā, parģerbjas un mēs izejam visi lai nofotografētos kopš vēl nav norietējusi saule."
1293952,"Kopā pavadam arī šo vakaru, kautgan netik jauku, vismaz man tā pašam likās, kā iepriekšējo. Vai nu par daudz gulēju dienu, vai no iedzertā vīna, bet visu nakti, neaizvēris acu, nogulēju blakus Dzidriņai, kura par katru cenu centās aizmigt, bet tas, tāpat kā man izdevās tikai pie paša rīta. Ap 9
iem
 Abi ar Albertu cēlamies un braucam mājā. Bij auksts un vietām migla, tā ar riteņiem braucot bijām nosarmojuši kā sarmas vecīši, līdzigi kokiem, krūmiem un visai dabai tanī rītā. Otrā svētku diena. Steigas un rūpju pilna. Tikko tiekam mājā, jāsteidz palīgā lai visu varētu pienācīgi sagatavot šī vakara sarīkojumam. Jāsagatavojas arī pašam un tā vienā steigā aiztek stundas un atsteidzas vakars. Salasamies kopā korī un vēlreiz pamēģinam kā skan dziesmas, Un kad atbrauc meitenes, arī dejas. Tad uz ātro jāsteidz saģerbties, jo ierasties sāk jau pirmie šī vakara viesi. Vēl izdzeram katrs pa glazei vīna, lai būtu mierīgāks prāts un tad šī lieta var sākties."
1293944,"meitenēm. Glāsti, skūpsti, apkampieni ciešāki arvien kaislīgāki, līdz kritām atkal saldajā, vilinošaja grēkā..... Karstos skāvienos kā nebijusi aizsteidzās šī trakulīgā mīlas nakts. Galīgi noguruši aizmigām līdz ar rīta ausmu. Nogulējām līdz pat pusdienām. Bij vēsa bet skaidra pēcpusdiena, kad, paēduši garšīgas pusdienas, izgājām uz ielas (abi ar Albertu) Paklaiņojām un gaidījām kamēr, māju uzkopušas un saģērbušās, iznāks arī meitenes. Viņas arī iznāca, bet ar krietnu nokavēšanos, tā sagādādamas mums sarūgtinājumu. Ilgi, ilgi nevarēju pārvarēt manī radušos rarūgtinājumu un līdz ar to slikto garastāvokli. Dēļ meiteņu nevērīgās izturēšanās šodien. Dēļ Dzidras dzēlīgajiem vārdiem. (Tev suņa acis. Tu tak esi tāds pusķinietis) man šī mazā meitene pēkšņi likās tāla, sveša, nemīlama. Visu laiku, kamēr skatījamies filmu un gājām jau mājup, es vienkārši nespēju atvērt muti un pateikt kaut vienu labu vārdu, kautgan zināju, ka ar to pietiktu un saskaņa atkal būtu starp mums. Bet 
tas"
1293941,"Svētdien, 21. nov.
Vakar vakarā svinējam Latvijas 30 gadu dibināšanas atceri. Puiši daudz strādāja, bet rezultātā arī bij tiešām jauki iekārtota un izdekorēta. Skatuvītes dibenu rotāja sarkan - balt - sarkanais karogs ar ierakstu 1918 30 1948. Gar malām galdiņi ar latviska stilā darinātiem rokdarbiem un piemiņas lietiņām. Skautu vad. Gulbis ievadam nolasīja sūtņa Zariņa atsūtīto telegrammu. Sekoja klusuma brīdis un nometnes dubultkvarteta dziedātā lielā junda. Tad nāva [nāca] mana kārta. Nolasīju Rozentāla kundzes sacerēto referātu angļu valodā. Padevās tas teicami un no daudziem dzirdēju atzinīgus vārdus. Janka (Sniedzīte) nospēlēja uz vijoles ""Ave Marija"" un Maskaņi ""Intermeco"" Dubultkvartets dziedāja ""Pūt vējiņi"" bet tas iznāca par pamatīgu izgāšanos. Gulbis uzdeva nepareizus toņus un dziesma skanēja neiedomājami slikti. Līdz ar to visa oficiālā daļa bij beigusies. Otrajā svētku daļā sekoja jautra dzīve pie jauki un bagātīgi klātiem galdiņiem. Netrūka arī stiprāka malka un līdz ar to jautrība. Dziedājam dejojam un bijām jautri. Ar mazo Dzidriņu man sanāca nesaskaņas, jo plāpīgā Mrs. Hall, pie kuras meitenes guleja nakti, bij sastāstījusi, ka es te esot vedis arī anglietes. (Tā būs bijusi Pamela tieši gadu atpakaļ) Par to šī bij varen noskaitusies un negribēja nemaz nākt mūsu sabiedrībā. Mēģināju viņu pārliecināt, ka tās ir tikai muļķības bet tas tik viegli neveicās. Tā visu vakaru pavadījām kā svešnieki. Ap Dzidriņu lakstojas daudzi nometnes puiši, bet neviens ar panākumiem. Es atkal savukārt dejoju ar visām Margates meitenēm un vairākas reizes ar 
Par šiem vārdiem man kļuva kauns!!! 
16 8 48"
1293946,"negr mīt b viņas droši vien kautko meitene, vismaz nojauž ar savu sievietes instinktu, bet s viņa kautri 
minēja par Gaidu, atbildēju viņai tik asā tonī, ka viņa apsolījās to vairs nekad nedarīt. Un Dzidriņa 
bij tik
 sirsnīga, ka atkausēja arī mani. Vai mīlu šo jauko meiteni - Gaidu? Tā liekas, jo kad redzēju viņu atkal šovakar, jutu atkal tik savādas jūtas. Bet vai es nelga drīkstu viņai tuvoties, ja rītdien braukšu atkal pie Dzidras un nakti gulēšu ar viņu vienā gultā? Ne, nedrīkstu! Vismaz tik ilgi nē, kamēr nebūšu sevi atsvabinājis no kaislību varas.
Pirmdien, 13. decem
Un tā arī notika. Sestdien atkal bijām pie abām meitenēm. Viņas bij tik labas, mīļas sirsnīgas. Tādā garā pavadījām visu vakaru līdz gulētiešanai. Dzidriņa bij 
tik un
 mīļa. Gulējām cieši 
apskavuši"
1293935,"un tā priekā un jautrībā ātrā steidzās laiks. Iedzertā vīna iespaidā jūtos tiešām lieliski. Biju nemiera pilns un jautrs. Bij sasniegts tas punkts, kad prāts nesās uz dziedāšanu un tādā garā mēs visi astoņi atstājām istabiņu un devamies uz ""Casino"". Dejas zāle bij pustukša un līdz arto lieliska. Nepatīkami bij tikai tas, ka Dzidriņa neparko nebij piedabujama pie dejošanas. Bet drīz šis kautrīgums zuda. Mēs dejojam un jutamies lieliski. Līdz bij atnācis un pat dejoja arī Dzilniņš, kuru visi uz priekšu nolēmam saukt vārdā - Jānis. Redzēsim kā spēsim pildīt jautra prātā solīto. Meitenes palaida garam pēdējo autobusu, un līdz ar to viņam nekas cits neatlika kā braukt ar mūsu riteņiem. Kā parasts, braucam viņas pavadīt līdz krustceļiem. Un arī brauciens bij it jauks. Spīdēja pilns mēness, bij gaiša kā diena un tik patīkami silta nakts. Parastajā vietā apsēdamies ceļmalā uz krietnu brīdi, pamīļojamies un šķīramies tad līdz nakošam vakaram. Bij divas stundas pec pusnakts. Sekojošā bij svētdienā, t.i vakardiena. Pēc jauki pavadītā iepriekšējā vakara, tik jauka likās atpūta. Tai arī ziedoju visu dienu. Vēlu pēcpusdienā abi ar Albertu sēdamies busā, kas mūs aizveda tik"
1293947,"par lietām un jautājumiem, par kuriem kautrības dēļ parasti nerunā. Arvien karstākas un straujākas kļuva asinis līdz beidzot gluži kaili gulējām viens otra skāvienos.... Svētdienas rītā pamodamies tikai ap pusdienas laiku. Pļāpājām, trakojam un piecēlamies tikai pus divos. Pēc krietnām pusdienām gājām kopā uz kino DreamPandē. Redzējām skaistu filmu krāsās - ""The night in Paradise"" Fantastiski notikumi sengrieķu valdnieka pilī. Vēl pāris stundas, kurās runājām par Ziemas svētkiem, dzimteni un mums pašiem. Vel saldi skūpsti un atkal vienas nedēļas beigas bij uzskatamas par pavadītām.
Trešdien, 22. dec.
Domas, runas, darbi visi šajās pēdējās dienās ir tuvo Ziemas svētku iespaidā. Darba pilnas rokas. Jāsūta svētku apsveikumi, jāpērk un jāsaiņo dāvanas. Gandrīz vai katru vakaru dziedāšanas vingrinājumi, bet ja nēsmu tur, tad kopā ar meitenēm macamies dejot. Un viss tas notiek vienā steigā un priecīgā satraukumā. 
Brīvs"
1293954,"bezgala jautri. Jautri un nevaldami plūst sarunas, joki un skan smiekli Uzsākam dziesmu. Mums pievienojas visi pārējie un bezgala vareni skan simtu mutēm dziedāta dziesma ""Sijā auzas tautu meita"". Tai beidzoties dziedāšana vairs nav apturama. Puišiem jau iesilušas galvas un katrs grib dziedāt pa dziesmai. Kopiespaids, protāms, drausmīgs. Skaņas un trokšņi sāk jukt vienā neaptveramā juklī un tā dažos mirkļos abas svētku zāles, kas nupat bij pilnas dzirkstošas jautrības un prieka, pārveršas par mazu ellīti. Man nepatīk vairs piedzēruso vīru bļaustīšanās un es eju dejot. Arī tas nav lāga iespējams, jo sieviešu tik maz un katris dejot gribēdams nāk un atņem."
1293949,"No iedzertā vīna mazliet noreibis, jūtos tik brīnumjauki pat laimīgi. Sirsnībā paiet dažas stundas'ar draugiem kopā vadītas. Tad jāšķiras. Dzilniņš, negribēdams palikt mājā viens, aizbrauc uz kino, pārejie puiši uz balli, bet mēs ar Albertu pošamies ceļā uz mazo jauko istabiņu Margeitā. Mums padusē lieli dāvanu saiņi savām meitenēm. Atrodam istabiņu jauki uzkoptu. Uz galda augļi, kūkas, vīns. Skaisti pušķota eglīte, zem kuras noliktas dāvanas. Noliekam turpat arī savējas. Meitenes vēl nav mājā no darba un viņas gaidīdami mēs sēžam un pļāpājam. Tad meitenes pārnāk, nomazgājas apģērbjas un tagad esam atkal visi kopā. Runājamies, ēdam augļus un saldumus un drīz vien mazā istabiņa, liekas, pieplūst pilna jaukas noskaņas un sirsnības. Un pilnīgāka un lielāka tā kļust, kad aizdegas svecītes. Saskandinam glāzes un dzeram jaukiem Ziemas svētkiem. Tāda brīnišķa laimes sajūta pilda sirdi, kad dziedam ""Klusā nakts, svētā nakts"" un citas Ziemas svētku dziesmiņas. Tad Dzidriņa ilgāk nenociešas un ķeras pie dāvanām. Pirmā ir viņas dāvana Hildai. Hilda atkal savukārt pasniedz Dzid-"
1293943,"Bij neiedomājami bieza un auksta migla. Bijām slapji pārbraucot. Tikamies atkal nākošā dienā uz dažām stundām un arī vakardien tautisko deju meeģinājuma Viņas pārceļās uz jaunu istabiņu un Dzidra stāstīja, ka tur būšot jauka dzīvošana. Šodien sakām macīties dziesmas Ziemas svētkiem.
Pirmdien, 6. decembrī.
Ir tikko sākusies jauna nedēļa un pirms viņas sakšanās, protams, beidzās iepriekšējā. Ja, šīs nedēļu beigas. Tās tak ir jaukas un gaidītas! Braucam ar autobusu pie savām meitenēm. Dzidriņa mūs sagaidīja un aizveda uz viņu jauno istabiņu. Tā izskatījās tiešām jauka. Kaut maziņa, tomēr glīta, silta tik mājīga un patīkama. Lasījām grāmatas, stāstījām filmas, pasakas, plosījamies. Tā ātri aizsteidzās laiks. Atnāca pusnakts un mēs atradamies gultās blakus 
katrs"
1293940,"Sarunājām braukt uz deju Dreamlandē. Bijām visi no mūsu istabiņas, izņemot Dzilniņu, Sniedze, Arvīda meitene Gwena un Henrijs. Mūs ar Albertu gribējām atvest arī savas meitenes, bet šīs nenāca. Bij mums līdz krietni daudz vīna un ruma, kas visus mūs darīja drīz jautrus. Daudz dzērām plāpājam, dejojam. Henrijs mani aizveda uz Theatre Royal, kura līdzīpašnieki ir Pamelas vecāki. Tur iekļuvu aristokrātu sabiedrībā, kur nāca priekšā roku skupstīšanas, tika teikti glaimīgi vārdi un smaidīti liekulīgi smaidi. Biju krietni iereibis un nekas mani nespēja uztraukt. Viss padevās ir veikli un droši. Vēl uz brīdi atgriezamies Dreamlandē. Bet biju galīgi noreibis. Nolēmu visus atstāt un iet uz meiteņu istabiņu, kurp aizgājis jau bij Alberts. Mana uzvešanās bij par skaļu un tā atkal iznāca darīšanas ar dzīvokļa saimnieci. Tikko sevi novaldīju nepateicis šai raganai līdzīgai vecenei paris specīgu vārdu. Nēmām savus velosipēdus un braucam mājā. Vakardien krietni daudz gulēju, jo pēc visa tā nogurums bij liels. Uz vakaru atkal bijām pie meitenēm. Man radās dusmas uz Hildu, jo viņa, gribēdama būt vienatnē ar Albertu, iekartoja tā, ka viņi paliek istabiņa, bet man ar Dzidriņu jāiet uz kino vai pastaigāties. Tas tā jau otro reizi, bet trešo reiz tas tā vairs nenotiks. Pastaiga ar Dzidriņu tomer bij jauka....
Ceturtdien 18 nov.
18. novembris. Latvijas 30. dzimšanas diena. Svešumā. Tālu prom no mīļās zemes, kura jau 8. gadu smok nebrīvībā. Smeldz sirds domājot par Latviju, par tauta daļu dzimtenē, kuri tikai savās sirdīs var pieminēt šo dienu, bet ne ar niecīgu zīmīti parādīt to ārēji. Kaut Dievs jel atrāk atsūtītu to gadu, kad šos svētkus varēsim svinēt brīvā dzimenē! Dievs svētī Latviju!"
1293939,"""Clear up, otherwise I will call the policeman"" kā zīmīgākie paliek man atmiņā. Alberts aiziet un galva logā pazūd. Tagad mēģinu pazust arī es, jo dzirdu, ka kāds tuvojas durvīm no iekšpuses. Bet arī es netieku sveikā un arī man ir jādzird apmēram tie paši vārdi. Man roka nemanot savelkas dūrē un krūtīs ieveļas dusmu vilnis. Bet tas jāpārvar. Citādi nevar rīkoties. Ir jau krietni pēc pusnakts un mēs, neredzēdami nekur nevienu taxi, nolemjam visas 13 mailes mērot kājām. Tas ir krietns gabals iet nepieradušam, pietam ar nepiemērotiem apaviem. Noskatoties uz to esmu lieliskā garastāvoklī un Alberts tāpat. Viss nupat piedzīvotais liekas traki dīvains un interesants. Vienīgi tad, kad iedomājamies, ka meitenes var zaudēt dzīvokli, paliek bēdīgi ap dūšu. Pusceļu nogājuši divas stundas noguļam salmu kaudzē. Pamatīgi nosaluši, lecam augšā un dodamies tāļāk Pēc iešanā pavadītām 3 1/2 stundām 1/2 8
os
 sasniedzam Winghamu. Kā par brīnumu nejūtu nekādu nogurumu. Vienīgi mazais pirkstiņš mantojis lielu tūlznu. Ciešā miegā noguļu līdz pusdienai.
Pirmdien, 1. nov.
Tūlīt pēc pusdienām atbrauca meitenes. Viņas pastāstīja, ka nama saimniece pēc mūsu aiziešanas aizslēgusi durvis, pielikusi pie tām suni un pati staigājusi apkārt mūs uzmanīdama. Kad Dzidriņa izskrējusi mūs meklēt un neatradusi atnākusi atpakaļ, vecene aizslēgusi arī meiteņu istabiņas durvis. Bet no rīta bijusi pati laipnība. Ak, šie liekulīgie angļu tipi. Pat pensa vērti tie nav. Bijām visi cetri Centerbury. Aizgājām paklejot pa parkiem un beidzot uz kino. Atgriezamies Winghamā un stundas līdz majupbraukšanai pavadījām nometnes zālē un mūsu istabiņā. Bet tās paskrēja tik ātri. Atvadoties pārmijām dažus karstus skūpstus un šķīramies līdz nākošai sestdienai.
Pirmdien, 15. nov.
Sestdienas vakarā atbrauca mūsu bij. menedžers Henrijs Fields."
