File-ID,Transcribed Text
1636937,"vārds viņam Edgars. Mēs gājām uz Stabu ielas pusi. Tad Mirdza ar Kriksi iegāja vienās parādes durvīs, bet mēs gājām tālāk. Viņš atkal sauca mani līdz. Un stāstīja, ka tur esot ļoti skaisti un romantiski un lai tik ejot līdz. Tad mani uz stūra redzēja ar vienu runājam viens puika no 7b klases. Viņš nāvīgi noskatījās un tad iekāpa tramvajā. Mēs gājām tālāk un mūs panāca Mirdza ar Kriksi un mēs gājām atkal visi. Uz Staba ielas stūra mēs atkal pastaigājāmies. Kriksis aizgāja runāt ar savu draudzeni. Viņš atkal gribēja, lai eju līdz, bet es tomēr paliku pie sava, un negāju. Tad mēs izšķīrāmies. Un tur aizgāja atkal viens Edgars, kurā es būtu spējīga iemīlēties. Tad mēs aizgājām uz tirdzniecības skolu un tur satikām Rūdi, Villeri, Grunduli un Amānu. Nācām reizē uz māju, bet pie pulksteņa viņi pazuda. Mēs aizgājām uz kino Daile. Nāvīgi šķīsta filma bij. Nupat bij [atvā...] Mirdza ar Gvido un es biju izgājusi ārā. Ārā ir ļoti silts laiks. Jā, šovakar es iešu gulēt ar vienu vēlēšanos un tā būtu, lai es vēl kādreiz satieku savu jauno paziņu Edgaru."
