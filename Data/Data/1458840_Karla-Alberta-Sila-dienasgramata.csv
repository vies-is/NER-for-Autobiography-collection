File-ID,Transcribed Text
1458893,"sieviņ, ir tik lielas, ka to nemaz nevaru izteikt. Angļi saka, ka pagaidām katra doma par mājām jāaizmirstot līdz viss nokārtošoties. Mēģināsim kaut kā tikt līdz Hamburgai, jo tur ir Latviešu Nacionālā padome, tā kaut ko paskaidros.
16.VI.45. g.
Šodien drusku tāda sliktāka šancīte maniem veciem kauliem, jāstāda bietes uz līdzena lauka, vakarā sāp kājas un mugura. 
17.VI.45. g.
Pie svētdienas esam atkal visi kopā ezermalā, peldamies, makšķerējam kopā ar angļiem, kuri uz mums latviešiem skatās ļoti labvēlīgi, kā sev līdzīgiem. Vācieši turpretī drīkst pie ezera parādīties no rītus agri"
1458883,"tukšā kompānija, pilsētā tukšo visas noliktavas, dod ārā produktus privātiem. Mēs saņēmām par 5 kukulīti maizes, 10 gr. tauku, par desmitiem bundziņu konseviem, pusdienās kārtīgu [..]. Karš ir galā, gaidām, kad ieradīsies angļi un pārņems visu, kas tālāk būs.
7.V.45. g.
Un tagad tas ir noticis. Angļu tanki nāk pa visiem ceļiem. 19.30 viņi bij jau mūsu ciemā. Kāds būs mūsu tālākais liktens, to tikai Dieviņš zin. Puiši iedzēruši dzied latviešu dziesmas un gaida, kas notiks. 
9.V.45. g.
Šovakar īsi pirms saules nostiešanas atbrauca angļu mašīnas un mūs latviešus aizveda līdz uz kādu pilsētiņu. Novietoja kopā ar mūsu batl. krievu rotu vecā siļķu noliktavā un nu esam gūstekņi, jo pie durvīm stāv bruņots sargs.
10.V.45. g.
Brokastīs katrs saņēma"
1458890,"strādāt. Ar angļu kom. atļauju pēcpusdienā aizbraucam pie viena lielsaimnieka, bijušā armijas majora, bet ēšana ir vēl sliktāka kā lāgerī. Divas dienas nostrādājuši pie mēslu nešanas, ejam tālāk uz citu ciemu tuvāk Elbai.
2.VI.45. g.
Esam tagad visi vienā ciema pie četriem saimniekiem. Mēs kopā seši, ēšana laba, strādājam ko kurš prot. Es strādāju uz lauka ar zirgiem, zirgi labi, tādi kā mājās, tikai strādāšanas veids citāds. No rītus ceļamies plk. 6. 6.30 brokastis, 7 iziet pie darba, 10 sviestmaize ar kafiju, 12 mājās līdz 2 pusdienas, 4.30 palaunags, 6.45 darba beigas un diena galā.
3.VI.45. g.
Šodien svētdiena, pirmā kopš esmu no mājām"
1458886,"uz kopējo lāgeri Nordhold aerodromā. Tur ir tūkstošiem ha liels laukums, pilns ar cilvēkiem, zirgiem un mašīnām, kas savāktas vienkopus nodošanai angļiem. Vienību pēc vienības atlauž no karavīru rindām, rīt vai parīt būs mūsu rinda, bet kur tad paliksim, nezinu.
18.V.45. g.
Šodien pēcpusdienā mūs ar mašīnām pārveda uz Stādi, kādās sarkanā krusta barakās. Barakas ir pilnas karavīru, ka mums nav vietas, kur palikt, pārguļam nakti zem klajas debess.
19.V.45. g.
Nakts bij diezgan auksta, šorīt taisām būdas no teltenēm pa četriem kopā. Garastāvoklis diezgan bēdīgs, jo šodien taču Vasarsvētku sestdien, bet kādi man"
1458887,"viņi kā gūsteknim. Neesmu ēdis jau vairākas dienas, tikai ja izdodas kur samangot maizi, tad piedzerot aukstu ūdeni kaut kā iztiekam. Nezinu arī par tevi, mīļo sieviņ, nekā, vai esi vēl sveika un vesela un brīvībā jeb labākā gadījumā kaut kur Krievijas klajumos. Vai gan liktens būs tik briesmīgs un šķir mūs uz visu mūžu, tam gribētu ticēt. 
20.V.45. g.
Šorīt uzceļamies 10 no rītus, diena brīnišķīga. Guļam un sauļojamies, esmu tā iededzis, kādu tu mani neesi redzējusi, tumšāki par čigāniem. Rītu, iespējams, ka angļi mūs latviešus pārsūtīs uz ārzemnieku lāgeri.
21.V.45. g.
Šodien pie otrajiem svētkiem piedzīvojam kaut ko tādu, kas varēja"
1458882,"3.V.45. g.
Nesasniedzot veco dzīves vietu, saņēmām rīkojumu iet atpakaļ uz Elbas pusi, kuru sasniedzam otrās dienas pēcpusdienā.
5.V.45. g.
Šorīt plkst. 8 no rītus it kā esot noslēgts pamiers vai kapitulēts angļiem, kaut kas it tomēr noticis, jo nešauj artilērija, nav lidmašīnu. 
6.V.45. g.
Baigs klusums pēc milzu vētras, kas plosījās visu laiku. Guļam kādā šķūnī un gaidām, kas notiks, ko nesīs mums liktens. Kaut kas notiek, bet kas, to nezinām. Kaut kur dod šņabi, puiši nes pilnus katliņus un dzer pa visiem kaktiem. Runā arī kaut ko par Staļina krišanu, bet noteiktu ziņu nav.
Brīnums tas tagad nebūtu, jo pagājušā nedēļā ir tik daudz notikumu, ka visu to nevar aptvert.
7.V.45. g.
Šodien spīd saulīte, pusdienas laiks, puiši pa lielākai daļai iedzēruši un snauž saulītē. Pēcpusdienā jānodod ieroči, bet mums tādu nav, jau no pagājušā gada esam"
1458896,"Tuvojas saules lēkts, atgriežas papardes ziedu meklētāji, lec saulīte skaidra kā zelts, esam noguruši no alus un negulētas nakts, neveicās vairs sarunas, jo atkal aizkustināts sāpīgais jautājums, ko klusībā uzstādījis ikviens, kur gan svinēs citus Jāņus. Līgo svētki cauri, atgriežamies katrs uz savām mājām.
26.VI.45. g.
Pulkstens 5.30 esmu laukā ganībās aizgājis pēc zirgiem un taisni tagad paiet vesels gads – mūžība, ka man vajadzēja šķirties no tevis, sieviņ, un jums, mīļie piederīgie, esmu tik skumjš, vai tiešām man liktens būs tik nežēlīgs jūs vairs neredzēt, to iedomā"
1458894,"un pēc 7 vakarā. Pēcpusdienā aizejam uz Elbas malu ķiršu pirkt.
19.VI.45. g.
Šodien slikts garastāvoklis, jo mūsu laimīgais skaitlis 12 izira, jo lielais Pīteris aizgāja uz Hamburgu meklēt pad.
23.VI.45. g.
Līgo svētku pēcpusdienā nestrādājās, kad darba tik daudz . Mums taču svētki, ejam visi līgot uz apmēram 5 klm. tālo Dandeku muižu pie citiem latviešiem. Tur atrodam sapulcējušies no visas apkārtnes dzīvojošie latvieši, tuvu pie 50; svinam Jāņus, ar angļu atļauju drīkstam līgot visu nakti un dedzināt jāņugunis, ko darām ar lielu neatlaidību. Cik skaists"
1458892,"šodien pirmo reizi uzģērbuši sajūta tik laba. Daži no mūsu puišiem vakar vakarā bij aizgājuši ciemos pie latvietēm uz blakus dorfu, tos tagad visādi zobo, jo tas pie mums tā parasts. Mēs ar krusttētiņu makšķerējam visu dienu, ceļam ārā tādas karpas kā malkas pagales. 
Vakarā atnesām mājās pilnu mugursomu. Šodien ēdu pirmo reizi ķiršus. 
12.VI.45. 
Nupat beidzu art kartufeļus un kā parasts rakstu dažas rindiņas.
15.VI.45.
Trīs pagājušās dienas vedām mēslus, manas rokas jau pieradušas, bet puišiem pilnas rokas tulznu. Ir šis tas jauns, bet kad tiksim uz dzimteni nezinu. Ilgas pēc viņas un tevis, mīļo"
1458891,"projām, jūtos brīvs, visu dienu domāju par tevi, mīļo sieviņ, ko tu dari vai esi vēl sveika un vesela jeb tevi ir viņi nomocījuši, mūsu latviešu bariņš kopā 12 salasāmies pie ezera, kur nodzīvojam visu dienu.
7.VI.45. g.
Vesels gads jau pagājis kā biju pie tevis ciemā. Mīļais Dieviņš to tikai zin, vai mēs vēl tiksimies.
9.VI.45. g.
Jau vairākas dienas vagoju kartufeļu un zirgu pūtinot atkal rakstu dažas rindiņas savā grāmatiņā. Vesela nedēļa jau pagājusi kā šeit strādāju, nekas jauns nav, gaidām, kas notiks.
10.VI.45. g.
Šodien atkal pie svētdienas salasāmies viss ducis kopā. Esam jau sagādājuši privātas drēbes un"
1458880,"Esam ielenkti no trim pusēm, vienīgais ceļš pāri Elbai uz Dāniju. Kaut visa tā jezga ātrāki beigtos. Varbūt, ja paliktu dzīvi, varētu atgriezties pie jums dzimtenē.
23.IV.45. g.
Mana 32. dzimšanas diena un līdz ar to Jura diena. Arī mums ir Juri, jo mainām saimniecību, esam pārskaitīti citā btl. Bataljons atrodas no mums apmēram 40 klm. Izejam 6 no rītus, gaiss pilns lidmašīnu, priekšā bombardē kādu staciju, caur kuru vēlāk ejam, caur drupas un līķi pilnas malas. Pēc pusdienām ejam caur kādam ciemam, kas pirms stundas dauzīts. No degošām drupām raugās apdegušu cilvēku un lopu līķi, skats šausmīgs, bet ar laiku pie visa tā pierod.
29.IV.45. g.
Esam atkal pārskaitīti uz jaunu dzīves vietu Wilchelm Laven. pilsētu. No pilsētas ir palicis pāri tikai nosaukums un līķu kaudzes drupās, ja uzpūš vējiņš, smarža neciešama. Un, ak vai, pēkšņi ziņo, jāiet atkal tālāk, uz kurieni nezinu."
1458881,"30.IV.45. g.
Esam atkal pāri Veserei Dēdesdorf ciemā. Līst leitus, brokastojam tajā pašā mājā, kur gulējām ejot. Saimnieki ir tik viesmīlīgi, ka dod mums brokastis. Mīļo draudziņ, cik tas ir patīkami atkal reiz sēdēt pie balti klāta galda un ēst no traukiem, ko lieto privātā dzīvē. Atmiņā nāk mūsu mazā dzīvīte, cik labi būtu tagad dzīvot mūsu mazajā istabiņā. Kaut viss ātrāki beigtos. Domāju par jums un mājām katru brīdi.
1.V.45. g.
Notikumi strauji seko vien otram. Vakar kritis Musolīnī un šodien pēkšņi Hitlers, kur un kā to pagaidām nezin. Esam Elbas kreisajā krastā tālu no trases, jo sāpošo kāju dēļ netiekam līdz, ejam cik varam un ēdam, ko varam nopirkt. Frontes dunoņa mums mūžīgi pavada. Šovakar, ja apstākļi atļaus, pāriesim Elbu.
2.V.45. g.
Mums ir piestājies vadātājs, jo jāiet atkal atpakaļ, kur bijām. Esam nogājuši kopš iziešanas no Heidenes pāri par 1200 klm."
1458879,"12.IV.45. g.
Mīļo, draudziņ, šodien tava 28. dzimšanas diena, nespēju tevi apsveikt, jo mums, ja esi dzīva, šķir tūkstošiem kilometru. Domāju par jums ik brīdi, vai vēl kādreiz redzēšu jūs. Atrodos apmēram 40 klm. no Hamburgas mazā ciemā. Fronte 15 klm. Angļi strauji iet uz priekšu, gaidām ik brīdi ko jaunu. Vakar saņēmām kantīni 60 cigaretes, 3 pac. tabakas, 25 cigārus un pudeli šņabja, dzērām un runājām par dzimteni, mājām un piederīgiem. 
18.IV.45. g.
Esmu ļoti tuvu Elbas upei kāda ciema dārzā. Guļu izģērbies sporta biksēs, sauļojos un rakstu dažas rindiņas. Frontes dunoņa netālu aiz meža, gaiss pilns lidmašīnu, bet esmu pie visa tā pieradis, ka tas vairs neuztrauc. 
Domās esmu pie jums, arī pie jums jau ir pavasars, šeit viss zied un zaļo.
20.IV.45. g.
Esmu vēl tai pašā ciemā. Zied ķirši un bumbieres, garastāvoklis slikts, jo skaidri paredzama gūstā krišana, ja nenotiks brīnums."
1458897,"joties krūtīs kaut kas pārtrūkst un ilgi sāp. Cik ilgi to izturēšu nezinu. No mūsu mazās gurpiņas tikai trīs esam, kas neko par piederīgiem nekā nezinām, pārējiem ģimenes kaut kur Vācijā. Šodien atkal trīs brauc pie ģimenēm. Garastāvoklis ar katru dienu paliek sliktāks, labi, ja ir darbs, tad drusku apmierinos, pļauju jau vairākas dienas ar mašīnu āboliņu un pļavu, pietiks pāris nedēļām, ko pļaut, zāle zirgiem līdz pus mugurām. 
28.VI.45. g.
Ar nepacietību gaidām konferences rezultātus, jo tā beidzās 26.VI.45. g."
1458884,"apmēram 150 gr. biskvīta, kas garšo ļoti labi. Guļam un gaidām, kas ar mums notiks un kur mūs liks. Garastāvoklis diezgan labs, kad tikai ēduši.
12.V.45. g.
Vakar un šodien taisām un tīram telpas kara gūstekņu novietošanai, kuri nāk no visām malām. Esam atsevišķi 22 latvieši un 2 vācieši vienā telpā. 
Ēšana labāka kā pie vāciešiem, arī labāk apietās ar latviešiem, kad pasaka, ka latvieši. Tur laikam vainīgs mūsu sviests un bekons, ko sūtījām kādreiz Anglijai.
14.V.45. g.
Drīzā laikā sāks darboties demobilizācijas komisijas, jo vairums jau savākti vienkopus kādā aerodromā. Cik tas vēl ir neticami"
1458898,"Šodien sanāca jauna konference Londonā, kur lems par pasaules mieru, piedalās 50 bijušās pasaules valstis. Esmu tik nemiera pilns, jo mēs esam palikuši vairs tikai 6, pārējie aizgāja pie ģimenēm. 
30.VI.45. g.
Tuvojas pusdienas laiks, nupat atnācām mājā, no viena bauera ķiršu dārza, dārzu šeit ir vairāk kā mums mežu, ēd kaut vai ceļmalā, gaidām kādas ziņas no puišiem un Hamburgas. Pēcpusdienā iesim uz vienu latviešu ģimenei, kuras galva darbojas Latviešu Nacionālā komitejā, varbūt dabūsim kaut ko jaunu dzirdēt. 
1.VII.45. g.
Šodien ir diezgan"
1458895,"izskatās uguns, kura gaismā mūsu tautas tērpi un mastā plīvojošais karogs, to uzskatot acīs mirdz asaras. Atceros tevi, mīļo sieviņ un kādus Jāņus pie tavas māšeles, cik toreiz tie skaisti bij, jo toreiz bijām brīvi un jauni.
Muižas īpašnieks Baltijas vācietis, bijis tik labs un devis miežus un miltus priekš alus un šņabja, ka nu ir diezgan un lai aizmirstos sākām nogaršot tos, ap pusnakti esmu jau tik tāļu, ka varu sevi valdīt. Jaunie taisās iet papardes ziedu meklēt, bet mums nekas nesanāk, jo nav kas ar mums večiem iet un tā turpinām dzert labi izdevušos alu tālāk."
1458888,"atgadīties 5 gadus atpakaļ. Blakus lāgerim, kurā esam novietoti kopā ar vāciešiem, ir poļu lāgers ar apmēram 4000 poļiem. Kaut kāda iemesla dēļ izcēlies kautiņš vāciešiem ar poļiem. Poļi nāca uzbrukumā uz vāciešu lāgeri ar rungām, dakšām, lāpstām un dažādiem sitamiem. Atskanēja arī šāvieni, jo poļiem, kā izrādījās vēlāk pēc kratīšanas, bij vairākas pistoles. Dabūjām arī mēs ņemt vagu, jo pretējā gadījumā būtu krituši par upuriem saniknotam poļu baram. Iejaucās angļu tanketes un rezultātā nonāvēti un sabraukti ar mašīnu 4 poļi, ievainoti ar rungām un sabrukti 30 poļu un 5 vācieši. Kāda nomaldījusies lode ķēra arī vienu latvieti no kādas citas vienības, kuru ievietoja Stādes slimn."
1458889,"Vēlā vakarā angļu apsardzībā latvieši pārvietojās uz ārzemnieku lāgeri Stādē.
25.V.45. g.
Esam jau ceturto dienu Stādē kādā skolā. Ēst dod diezgan apmierinoši. Esam pa visu lāgeri tuvu pie pusotra simta latviešu, arī privāto ir viens otrs. Par mūsu tālāko likteni nekas skaidrs nav zināms, tenko visādas varbūtības.
28.V.45. g.
Vēl joprojām esam turpat. Angļi šķiro tautības kā linus, vienus sūta uz vienu vietu un otrus uz otru, kur sūtīs mūs latviešu vēl nezinām, bet kopā visus vāks, tas ir skaidrs kā diena.
21.V.45. g.
Paika ar katru dienu paliek sliktāka un tie kas no darba nebīstas, skaitā 12 zēni, nolemj iet pie saimnieka"
1458885,"ka karš ir galā un atbrīvo armijas, lai iet kur grib. Kur gan lai es eju, nav man neviena piederīgā Vācijā. Latvijā valda krieva, par tevi, sieviņ, nekā nezinu, arī par citiem mājniekiem nekā nezinu, ja palaidīs brīvā, mēģināšu iet uz dzimtenes pusi, varbūt to kādreiz sasniegšu. Angļi apietās un baro mūs ļoti labi. 
15.V.45. g.
Jau pagājusi nedēļa kā esam angļu gūstā. Nekas jauns nav atgadījies. Nezinām no ārpasaules nekā. Katra diena un stunda ir tik gara, ka dienai vakaru nevar sagaidīt, kaut viss ātrāki nokārtotos.
16.V.45. g. 
Mūsu labai dzīvītei beigas, jo mūs pārsūtīja"
1458942,"29.XII.45. g.
Šovakar atkal pie mums ciemojās mūsu tautas mākslinieki. Gatavojam viņiem vakariņas no kopēji sadotajiem ēdamiem. Koncerts norit ļoti skaisti, jo liek atcerēties mūsu brīvo dzīvīti Latvijā. Zāle ir pilna līdz pēdējai vietiņai, jo uz sarīkojumiem iet mazi un lieli.
31.XII.45. g.
Lēni tumst šī gada pēdējais vakars. Esam atkal kopš visi 5. Mēs turamies kā kaķi uz ledus. Prāts ir tik bēdīgs, jo atkal viens gads ir pagājis kā esam trimdinieki. Likteņa rats griežas lēni, bet noteikti, bet mums un mūsu dzimtenei atpestīšanu nenes, jauno gadu sagaidām"
1458951,"braucis uz mūsu jauno nometni pie C. pilsētiņas ap 50 klm. no šejienes. Telpas ir labas, skaistā vietā, arī upe nav tālu, varēs makšķerēt, jo laika ir daudz. Man gan ir darbs nometnē, jo esmu valdē un nometnes mantzinis, caur manām rokām iet visas mantas, drēbes, kā arī cigaretes un šokolāde, tā kā darba ir daudz, sevišķi svētkiem tuvojoties.
20.IV.46. g.
Svētku sestdiena, klusā diena. Nav miera man, jo neziņa par tevi vēl joprojām man ir palikusi un es neko nevaru izdarīt, esmu darījis visu, bet saņemu vienu atbildi nav."
1458944,"20.I.46. g.
Svētdiena, drusku snieg, rakstu un gaidu pusdienas. Rakstot domāju, ko gan dari tu, mīļo draudziņ, vai esi mājās un vesela jeb viņi ir tevi nomocījuši un veltas būs mans ilgas un sapņi, ko domāju un sapņoju, kad kādreiz atgriezīšos mājās pie tevis un pārējiem mīļajiem.
26.I.46. g.
Šodien beidzām cirst nometnes malku. Esam izcirtuši ar uzviju un pieveduši sev, cik tik vajaga.
28.I.46. g.
Mana 34. vārda diena. Nosvinu to gandrīz nevienam nezinot. Tikai tu, mīļo draudziņ, ja esi dzīva, varbūt mani drusku atcerējies."
1458952,"Pulkstens ir pašreiz desmit vakarā.
Rakstu, uz galda vāzē smaržo bērziņi un citi zaļumi. Nav mums pīrāgi un alus, kā arī citu svētku gardumu, arī olu nav, jo tās maksā no R. M. 10-15 gabalā un tik daudzām naudas nav, lai varētu pirkt. Tā ir jau izsīkusi, jo klāt nekur nenāk. 
Bet arī tas nav nekas, kaut tik varētu atgriezties dzimtenē, gan tad atkal būtu ar laiku viss pa pilnam. 
25. ap. Uno pilnsapulcē lems par Baltijas valstu likteni un šī lēmuma rezultātus gaidām ar vislielāko nepacietību. 
Šī grāmatiņa aptver laiku no 24.XII.43. līdz 20.IV.46."
1458947,"arī kādreiz redzēšu.
Esmu viens kā vecs vilks meža biezoknī. Šo vēstuli raksta man svainis Jānis, kas ar savu ģimeni ir atkūlies Dānijā. Ceru, ka turpmākās vēstulēs viņš man pastāstīs par visu tuvāki. Kā arī par tevi, mīļo Zentiņ, kaut ko tuvāk. Ja zinātu, ka tu vairs neesi dzīva, tad ar man nebūtu nozīmes. 
10.III.46. g.
Vakar nosūtīju atbildi Jāņa vēstulei uz Dāniju. Pie mums stipri runā par jaunu iespējamo karu. Mums ir paredzama pārcelšanās uz jaunu nometni, bet kad tas notiks, nezinu. Nometnē bij atbraucis krievu komisārs, lai dabūtu nometnes sarakstus un bij. dzīves vietas Latvijā, bet draugam neizdevās."
1458949,"1.IV.46. g.
Jau aprīļa pirmās dienas laiks silts. Zāle zaļa, drīz varēs iet peldēties. Mums būs jāpārceļas uz jaunu nometni Zēdorfu, puiši aizbrauca sagatavot un tīrīt. Nekas jauns nav, visi gaida jaunu karu, jo tā ir vienīgā izeja. 
7.IV.46. g.
Vakar bijām aizgājuši uz kino pilsētā, bija diezgan labs gabaliņš. Starp citu, kronikā rādīja mūsu draugus. Vācieši un arī angļu karavīri svelp un klapē kājas te, ka skan visa zāle, arī mēs turam līdz, jo garastāvoklis ir kā radīts, lai to darītu un arī vēl vairāk."
1458941,"kad pēkšņi pie mums ienāk divi paziņas no nometnes, vīri jau sirmām galvām, kas mūs saprot visvairāk, skats, ko viņi ierauga tos tā pārsteidza un satrauca, ka tie nav spējīgi runāt, jo tumšā istabiņā nabadzīgā eglīte un aiz tās mūsu karogs ir lietas, kas aizkustina ikkatru. Stipri vēlu pēc pusnakts izklīstam pa savām telpām, jo nakts aizliegums atcelts. 
26.XII.45. g.
Jau otro svētku pēcpusdiena, laiks bez sala un sniega kā dažreiz pie mums novembrī. Drusku sals ar sniegu šeit ir bijis pāris dienas. Svētki būs jau pagājuši, klusi, pavisam klusi, pat dievkalpojums nebij. Arī jums droši vien ir tāpat un vēl daudz sliktāk, ja vēl esiet dzīvi un dzīvojiet mūsu mīļajā dzimtenē."
1458945,"5.II.46. g.
Beidzamās dienās zāģējam ar motorzāģi nometnes malku, jo ar rokām neatmaksājas zāģēt. Tikai 7 markas par vienu st.
10.II.46. g.
Mums atkal ir jauna nodarbošanās un proti nēģu ķeršana. To šeit pašreiz ir tik daudz, ka vienā vakarā var noķert 3-4 simtus.
Cepām gan uz oglēm, gan uz pannas ar drusku sviesta. Pēc tam etiķūdenī un zem sloga. Pēc divām, trim dienām garšo tāpat kā Carnikavā. 
12.II.46. g.
Šodien mūsu nometnē vēlēšanas. Vēlēs jaunu komandantu un valdi, kā arī revīzijas kom. un sabiedrisko tiesu. Arī mani ievēl valdē."
1458948,"18.III.46. g.
Ziema šeit ir beigusi pastāvēt, no sniega vairs ne zīmes, viss kails un sauss. Nezinu, kādēļ šodien skumjš gara stāvoklis. Ir dienas, kad nevaru nekur rimties, jo nokaujos ar domām par tevi, mīļo sieviņ, mājām un dzimteni. Gaidu atpestīšanu šīm mokām ik stundu.
25.III.46. g.
Nevaru sagaidīt no Dānijas vēstuli, jau divas nedēļas kā nav atbildes. Koki jau metās zaļi, drīz ziedēs ķirši un citi koki. Arī pie jums iet uz pavasara pusi. Liekas, ka karš tomēr būs, jo miera ceļā neko viņi nevarēs nokārtot."
1458950,"12.IV.46. g.
Mīļo mīļo sieviņ, šodien tev dzimšanas diena, nezinu, kur tu esi un ko dari. Domās esmu pie tevis un jums visiem dzimtenē. Tava māsiņa ar visu ģimeni ir Dānijā, ar to es tagad sarakstos pastāvīgi. Arī viņi par tevi nekā nezin, jo jūs esiet tais baigajās dienā izšķīrušies un kur tu palikusi viņi nezin. Kaut varētu tevi kādreiz vēl satikt un kopā dzīvot, tā ir mana viskarstākā vēlēšanās un par to domāju nakti un dienā. 
17.IV.46. g.
Rūdim šodien vārda diena. Dievs vien to zin, kur viņš tagad to svin. Biju aiz-"
1458939,"24.XII.45. g.
Svētku sestdiena visiem, bet ne mums, visi gatavojas viņiem, cep un vāra, nes eglītes mājās. Mēs ejam klusi un mierīgi, nav ko cept un vārīt. Solīja uz svētkiem paciņas, bet vēl līdz pēcpusdienai to nav un laikam arī nebūs. Esmu bez gala skumjš, jo šovakar taču mūsu kāzu vakars, mīļo sieviņ, četri gadiņi, kā mēs precējāmies. Kur gan tu esi un kas ar tevi ir noticis, to mīļais Dieviņš tikai zin. Vai mums būs vēl kādreiz lemts satikties, vai tas būs tikai kā skaists sapnis par bijušo, kuru ir tik patīkami atcerēties. Visu to iedomājoties, sirds krūtīs sažņaudzas un ilgi, ilgi sāp, jo izredzes satikties ir pašreiz pavisam mazas."
1458943,"stāvot kājās ap eglīti, kurā deg trīs mazas svecītes. Ejam ārā klausīties, uz kuru pusi rej suņi. Stāvam ilgi un klausāmies, kā šauj un tad rej suņi. No mums uz ziemeļrītiem, uz mūsu mīļās dzimtenes pusi. Mēs ceram, ka šis gads nesīs mums atpestīšanu un izšķirs mūsu likteņus mums par labu.
10.I.46. g.
Šodien sākam strādāt mežā, cērtam nometnes malku. Esam 5 cirtēji un starp tiem, mīļo brālīt, ir tava pulka virsnieks Kārkliņš. Cērtam nost pilsētas parku, ozolus, jo tuvāk meža nav un mums salst, kaut gan nav auksts, tikai daži grādi zem nulles un plāna, plāna kārtiņa sniega."
1458940,"Ir pienācis vakars, pulkstens rāda sesto vakara stundu, esam visi pieci palikuši kopā mazā istabiņā, jo viens no mums D. ir dabūjis atļauju dzīvot kādas blokmājas mazajā virtuvītē. Esmu rītdien nometnes dežurants un šovakar saņēmu no vecā nometnes dežuranta karogu rītdienai. Karogu pakaram pie sienas aiz galda, uz galda maza eglīte ar trim svecītēm, jo vairāk mums nav, nogriežam gaismu un aizdedzam svecītes, skats ir tik skaists un svinīgs, ka acīs zogas asaras. Arī mēs svinam svētkus, runājam par dzimteni, mājām un mīļajiem piederīgajiem, kas mums ir zuduši. Nekā par viņiem nezinām. Tā runājot laiks iet un pulkstens rāda 8 vakarā."
1458915,"visa latviešu tauta ir noziegušies, ka mums tā spīdzina un izšķir, laikam ar to pietiek, ka gribējām brīvi būt. Ar skumjām sirdī gaidu nākošo mēnesi, ko gan tas nesīs jaunu, drēbes ir galīgi noplīsušas un jaunas nevar dabūt, kaut gan atļaujas esam dabūjuši.
Neatliek laikam nekas cits kā iet atpakaļ uz lāģeri. 
2.IX.45. g.
Šodien pēcpusdienā pie mums ceļojošais cirks, nekas liels jau nebija, bet skatīties varēja.
8.IX.45. g.
Nedēļa atkal pagājusi, kuru par lielākais daļai pavadījām pļavās ar atāla pļaušanu un kaltēšanu, vēl trīs gabali un tad arī tas būs padarīts."
1458903,"Ēdam otrās brokastis uz grāvmalas un es rakstu. Viss tā ir apnicis, šis nenoteiktais stāvoklis, ne pakārti, ne palaisti. Ak Dievs, kad mēs varēsim atgriezties dzimtenē pie piederīgiem un pie tevis, mīļo sieviņ. Es vairāk nekā negribētu, kaut varētu atgriezties dzimtenē un atrast tevi sveiku un veselu.
Pusdienas laikā saimniece ienesa man divas vēstules no bijušajiem biedriem, kas aizgāja pie ģimenēm, tiem iet labi, jo visi ir kopā, turpretī man tas rada tādu nemieru, ka nevaru to otram pateikt.
21.VII.45. g.
Atkal viena nedēļa pagājusi, bet neko jaunu nav nesusi. Vakar ēdām jaunās plūmes un šodien bijām"
1458902,"un sienu. Laikam būšu slims, sāp galva un kakls, bet gribēju beigt pļaut. Nebūtu jau arī par sliktu pāris dienas pagulēt,
12.VII.45. g.
Divas pagājušās dienas piešķiru sev atvaļinājumu, sāpēja galva un kaklis, laikam bij angīna. Rakstu ezermalā, jo mājās ir garlaicīgi, rītu iešu jau darbā. 
14.VII.45. g.
Visu dienu pavadām klaiņodami par apkārtni, jo nav kur iet un ko darīt. Šur tur satiekam pa bariņam latviešu, kam arī tāpat kā mums nav svētdienas miera mājās.
18.VII.45. g.
Šodien abi ar Pēteri atbraucām ecēt, kādus 4 klm. no mājām."
1458914,"līdz elkonim abas rokas ir pilnas sīku augonīšu, kas sāp kā negudri, parādās maz sarkans plankumiņš, kuru pakasot, ir tūliņ pušu un tek strutas un asinis. Labi, ka nenokavēju ārstu, vēl pāris dienas un rok bij pagalam. 
28.VIII.45. g.
Šodien pēcpusdienā puiši beigs kopt. Es atkal nestrādāju, jo sāp roka. Bet tas nekas, diezgan vācieši mūsu maizi ēduši nedarot neko.
31.VIII.45. g.
Beidzamā augusta diena šai gadā, jau vesels gads pagājis, mīļo sieviņ, kā par tevi neko nezinu. Vai gan, mīļais Debesu tēvs, tā būs gribējis izšķirt mums uz visiem laikiem. Ko gan mēs un"
1458905,"Esmu darījis visu, ko vien varējis, sazinājāmies ar Hamburgu un Lībeku, esam izpētījuši gandrīz visus sarakstus, bet jūsu tajos nav, tātad esiet palikuši Latvijā. Veselība arī nav diez kāda labā, sāp kāja un kaujoties ar mūžīgām domām, brīžiem nervi sāk niķoties un tad varētu izdarīt pavisam lielas muļķības. Šovakar pietiek, jo jātaupa papīrs.
22.VII.45. g.
Svētdienu pavadu kā parasti, salasāmies visi seši kopā un klīstam no vienas vietas uz otru. Svētdiena ir tik gara kā ne vakaru sagaidīt, jo nav ko darīt.
25.VII.45.
Pļaujam agros zirņus un rudziem apkārt. Rudzus pļauj ar kūlīšu sējēju, ko vel traktors, atliek tikai"
1458911,"16.VIII.45. g.
Vakar vakarā zēni mani aizmānīja uz Gasthausi un tur bijām tā piedzērušies kopā ar angļiem, ka neatminēju vairs neko, pat to, kā tikām mājās. Vīns šeit maksā R. M. 1.30 litrs.
19.VIII.45. g.
Šodien atkal svētdiena. 10 dienas jau mocos ar savu pirkstu, nu jau gan iet uz labo pusi, strutas nāk gubām ārā. Šorīt pārsienot izvēlās ar visu serdi. Palika tāds caurums, ka īkšķi var bāzt iekšā. Esmu viens pats mājās, lasu, mīļo sieviņ, tavas vēstules, skatos fotogrāfijas un rakstu. Neviens mani neapciemo.
20.VIII.45. g.
Nupat kā atnācu no ārsta. Pirkstu iztīrīja un pārsēja"
1458917,"14.IX.45. g.
Rītu izbeidzam strādāt Dollernā un tad iesim, kur deguns rādīs. Pagaidām apmetīsimies Buksahudē pie pazīstamiem lāgerī. Tad brauksim uz Hamburgu un Lībeku. Ar vārdu sakot paceļosim vēl par Vāciju, jo nu iet jau visi dzelzceļi un atļauju nevajag. Vēlreiz darīšu visu , lai jums atrastu, skatīšu cauri visus sarakstus un ja neko neatradīšu, tad jāliek prāts pie miera un jāsamierinās ar likteni.
16.IX.45. g.
Svētdiena, beidzamā, ko pavadām Dollernā. Rītu, šodien mazgāsim visus liberiņus un pakosimies, ka otrudienas rītā varam izbraukt. Nekas jau liels nav, bet tīram jābūt."
1458906,"sasliet, iet viegli un ātri.
27.VII.45. g.
Esam 16 cilvēki uz lauka kā vārnu bars, bet padarām tik daudz, ka pašiem smiekli nāk. No iesākuma bij tik grūti, pierasts pie lielas kustēšanās, bet nevar taču priekšstrādniekam garām iet un tā jāslinko gribot negribot. 
29.VII.45. g.
Šodien lietus diena un dzīvojam visi par istabu. Arī mūsu sirdis raud tāpat kā debesis, jo mūsu mīļā dzimtene un tu, mazo draudziņ, līdz ar pārējiem man esiet zuduši, jo gaidītais brīnums nenotika un jums vajadzēja palikt pie krieviem, tuvāk gan vēl neko nezinām kā tikai to, ka Baltijas valstis paliek zem krieviem."
1458900,"saka, lai vēl paciešamies, gan jau paspēšot rakstīt, jo nevarot zināt, kā viss nākotnē nokārtošoties.
4.VIII.45. g.
Laiks pastāv saulains un atkal raujamies pa pļavām, kuru te ir Dieva svētība. Ja pieturēsies labs laiks, tad uz jaunnedēļas beigām siens būs mājās.
7.VII.45. g.
Šodien atkal svētdiena, esam visi cik nu vēl palikuši ezermalā kopā, runājamies, ko šodien darīsim. Zvejot apnicis, jo nav kur zivis likt. Nolemjam paklejot par dorfa apkārtni un apciemot citas latviešu ģimenes, kuru ir diezgan daudz un vienu otru gan drusku pazīstam."
1458908,"no Stādes un man par nožēlošanu tur šodien bijis dievkalpojums. Ak Dievs, kā es arī būtu gājis, jau vairāk kā gads kā neesmu bijis baznīcā, kā toreiz ar tevi, mīļo sieviņ, Jāņos. Dievkalpojumu vadījis mācītājs Bergs un māc. Štekmanis. Baznīca bijusi tik pilna, arī dievgladnieku bijis labi daudz un nokristījuši divus mazos latvietīšus. 
Man bij tik žēl, ka es to nezināju, bet nākošo reizi gan iešu, ja tikai kaut kas jau nebūs noticis ar mums.
8.VIII.45. g.
Kopjot tādus ušnaunus zirņus, kaut ko iedūru kreisās rokas pirkstā un vakarā sāp kā negudrs, no rītus jau sapampusi visa roka un sāp jau līdz elkonim. Pēc pusdienā aizbraucu"
1458909,"uz Hamburgu pie ārsta un tas teica, ka saindējies asins un pirkstu pārgrieza. Bet neko labāk nepaliek, sāp kā negudra, pat nakti gulēt nevar.
12.VIII.45. g.
Vēl joprojām lielas sāpes un sapampušas dzīslas līdz elkonim, eju pie ārsta ik pārdienas.
13.VIII.45. g.
Šodien grieza atkal un špricēja, jo sāpes neizturamas. Mīļo sieviņ, kaut būtu pie tevis, tad taču tā nesāpētu un būtu, kas pažēlo. Ir klāt tava dzimšanas diena, jau otrā kā tu man pazudi, kur tu esi un kas ar tevi ir noticis, man nav ne mazākās jausmas. 
Līdz 20. augustam krieviem jāizvācas no angļu un amerikāņu ieņemtajiem"
1458912,"un teica, ka ja gribot, varot sākt drusku strādāt. Bet man vairs negribās nekā, izņemot tikt pie jums. Šodien brauc projām uz dzimteni pēdējie krievi, mašīna pēc mašīnas. Cik tomēr viņi var būt laimīgi, ka var atgriezties, turpretīm mums atgriežoties sagaida čeka, to mēs zinām no pārbēdzējiem, kas pārnāk angļu pusē pusārprātīgi. 
Sēdu pie loga un vārda pilnā nozīmē raudu, jo, iedomājoties tevi, mīļo draudziņ, un pārējos piederīgos nekā cita vairs nezinu darīt. Esmu izmeklējies malu maliņas, bet no mūsu pagasta nav neviena. Skaistkalnes un vēl pieci blakus pagastu iedzīvotāji kā ūdenī iekrituši. Ļoti daudzi no Kurzemes bēgļiem vēl martā un aprīlī sūtīti ārā uz Dāniju, varbūt tur kādu varētu atrast."
1458910,"apgabaliem. Kas būs ar mums un kur mums liks nezināms, jo neviens nekā nesaka. Karš ar Japānu arī tuvojas beigām, jo ievadītas kaut kādas sarunas. Ak Dievs, kas lai pasaka, kur lai es braucu un ko daru, jo šādu dzīvi es ilgi neizturēšu, šķirts no visiem savējiem. Kaut tevi varētu tikai sapnī redzēt, bet man pat sapņu nav. 
15.VIII.45. g.
Šodien, mīļo sieviņ, tava 29. vārda diena, kādos apstākļos tu to pavadi, to tikai mīļais Dieviņš zin. Man šodien ir tik slikts gara stāvoklis kā vēl nekad. Pirmkārt jau tu un visi pārējie, tad vēl sāpošā roka un viss pārējais, un vārda pilnā nozīmē nevaru sevi vairs valdīt.
Varētu izdarīt kaut ko tādu, lai varētu aizmirsties."
1458907,"1.VIII.45. g.
Šodien beidzu pļaut āboliņa attālu, kas nebij sliktāks kā pirmais. Pārējie puiši ņemas ar vasarāja gubošanu, šeit visu pļauj ar kūlīšu sējēju un gubo kā mēs linus. Mums arī viss vasarājs ir nopļauts, izņemot šur tur mazus gabaliņus dārzos un laukmalēs, rudzi jau nokopti visi, izņemot vasaras kviešus. 
5.VIII.45. g.
Atkal svētdiena, šorīt nogulējām līdz 8 un šveicars nāca ar ūdeni, lai dabūtu mums nogultas laukā. Pēcpusdienā salasījāmies visi kopā un gājām āboļus pirkt par krievu naudu, jo tā var pirkt, kur tik pagriezies. Apmēram 4 pēc pusdienas satikām visus mums pazīstamos latviešus vienā bariņā nākot"
1458901,"8.VII.45. g.
Pulkstens ir pus desmit, esmu atkal viens ar zirgiem pļavās un pļauju gabalu pēc gabala, zāle tāda, ka sēžot uz mašīnas pilnīgi pazūd skats uz pasauli, zāles tādas, ka zirgi nevar ne pāri pārkāpt. Esmu apēdis līdzdoto brokasti un rakstu savā grāmatiņā, kā jau sen parasts, dažas rindiņas. Domāju par tevi, mīļo sieviņ, par dzimteni, vai jūs vēl kādreiz redzēšu. Prāts domājot ir tik skumjš, ka otram to pateikt nevar, ja esi barā, tad vismaz domas liek mieru, bet vienam ir ļoti grūti.
10.VII.45. g.
Nupat kā beidzu pļaut visas, kam sakars ar āboliņu."
1458904,"kaut kur āboļos vasarnieki ir jau gatavi. Sākām pamazām gatavot rudziem zemi. Caurmērā visi darbi šeit iet par pāris nedēļām ātrāk kā pie jums Latvijā. Garastāvoklis ir pavisam saplacis, jo nekas nav tāds, kas dotu mazākās cerības ātrāki atgriezties pie jums dzimtenē. 
Varbūt jūs arī tur vairs neviens neesiet, bet sirds un prāts ir ik brīdi pie jums, vai nakts vai diena un kādreiz atgriežoties dzimtenē no jums nekā vairs nebūs palicis pāri kā tikai skumjas atmiņas. Labi, ka man vismaz ir, sieviņ, tavas vēstules un fotogrāfijas un ja paliek par daudz grūti, palasu viņas un paskatos jūsu mīļajās sejās un tad man paliek vieglāk."
1458918,"17.IX.45. g.
Esam jau tik tāļu, ka varam braukt. Viss ir izmazgāts, izkaltis un sapakots. Rītu saņemsim aprēķinu un pēc brokastīm ar autobusu uz Buksahūdi pie paziņām. Garastāvoklis ir diezgan čābīgs, jo bij jau šeit ierasts, ir darbs man kaulu nelauž, ja tikai nesāpētu kāja. 
Kur mūsu ceļš tālāk aizritēs nezinām, bet to gan visi ticam, reiz arī mēs tiksim dzimtenē, kaut arī tas būtu pēc daudziem gadiem.
18.IX.45. g.
Saņēmām aprēķinu un plkst. 10 ar autobusu aizbraucām uz Buksahūdi. Man kā visu darbu pratējam izmaksāja mēnesī 65 m. un prēmiju no saim-"
1458916,"Atliek vēl kartupeļi un rudzu sēja, bet ar to šeit nesteidzās, tam viņiem laika līdz novembrim. 
9.IX.45. g.
Šorīt nogulējām līdz plkst. 9, brokasti paēdām 10 un līdz pusdienai nobumbulējām pa māju. Nav kur iet un neviens arī pie mums nenāk. Angļi saka, ka drīzumā varēšot braukt uz dzimteni, bet kad tas būs nevaram sagaidīt. Kaut kas gatavojās visā klusībā. Visas pazīmes to rāda. Angļi un amerikāņi it kā pieprasa tautu balsošanu, bet krievs to negrib ne dzirdēt. Mums liekās, ka vajadzēs maukt vēlreiz formu mugurā, jo visi uz to gatavojas, jo cita ceļa mums vairs nav. Angļi uzaicina visus latviešus atkal iestāties savā leģionā."
1458899,"slikta šancīte, jāstrādā, jo liela rasa, līņā lietus un jālasa slimo kartufeļi no vagām ārā. Slims, stipri ar lakstu puvi. Vakar vakarā puiši satikuši no kāda starptautiskā lāgera divus latviešus un tie stāstījuši, ka ar angļu sarkanā krusta starpniecību esmot iespējams aizrakstīt uz Latviju, tikai atbildēt neesmot iespējams. Ak Dievs, kaut jau varēs rakstīt un paziņot tev, mīļo sieviņa, ka esmu vēl dzīvs, bet baidāmies, ka rakstot nesagādājam atkal mājniekiem kādas nepatikšanas. Mūsu personīgie draugi angļu kar. un instruktori"
1458913,"22.VIII.45. g.
Pagājušo nakti, mīļo draudziņ, redzēju tevi sapnī pirmo reizi, tevi un māmiņu pilnīgi skaidri tā kā mājās. Jūs visi pakojiet man ceļa somu it kā man bij jābrauc karot. Atvadoties mana māmiņa mani svētīja un teica, vai tu atgriezīsies, kas gan lai to pasaka. Arī tu teici, atgriezies, mīļo draudziņ, jo es tevi ļoti ļoti gaidu. Arī es zinu, ja esi dzīva, tu gaidi mani atgriežamies vairāk kā citi, bet man tas nav pagaidām iespējams.
26.VIII.45. g.
Atkal viena nedēļa pagājusi uz neatgriešanos. Visu nedēļu zāģējam malku ar motoru, es ar vienu roku krāvu, cik varēju, jo neērti gulēt. Roka vēl joprojām struto, kaut gan uz labo pusi iet, bez tam"
1458934,"30.XI.45. g.
Mīļo brālīt, šodien tava vārda diena. Jau otro reizi šai grāmatiņā man viņa jāatzīmē. Rītu Arnoldam vārda diena. Dievs zin, kur jūs visi esiet un ko dariet. Arī man ir grūti šeit vienam. Mitrā un aukstā laika dēļ ir sākusi sāpēt kāja un tā dzird, ka mums bijušos karavīrus, vieniniekus, kam nav ģimeņu, pārcelšot uz citu vietu visus kopā. Uz šī vieta ir kādas skolas vingrošanas halle bez logu stikliem un neapkurināmo. Ja tiešām tas tā būs, tad ir beigas. 
2.XII.45. g.
Pagājušo nakti gulējām jaunajā mājvietā. Auksts caurvējš, no rītus visiem klepus"
1458933,"lai gan šeit nav tik auksts kā Latvijā, bet mikli un miglaini. Dzīvokļi nekurināti, daudzos pat nav krāsnis. Lielajiem jau nu nekas, saģērb visas lupatas mugurā un dzīvo, bet mazie salst un ļoti daudzi slimo. Nāk atmiņā mūsu mazā istabiņa, cik silti un patīkami tur bij pēc beigtas dienas darba kopā ar tevi, mīļo sieviņ. 
Ak Dievs, kaut viens man varētu pateikt, kur tu esi un kas ar tevi ir noticis, tad būtu labi, bet šī baigā nezināšana, tā nav izturama. Nevienu no jums nevaru nekur atrast, esmu izmeklējis malu maliņas šeit Vācijā, kā arī Holandē, Beļģijā, Dānijā un pat Zviedrijā ar sarkanā krusta palīdzību, bet visur atbilde nav."
1458935,"Šīs rindiņas rakstu vecajā dzīvoklītī, jo mūsu mantiņas vēl ir šeit. Rītu iešu ar dažiem biedriem pie ārsta uz slimnīcu, lai dabūtu apliecību, ka neesmu spējīgs dzīvot aukstās telpās, ja tur nekas neiznāk, būs jābrauc uz citu nometni, kur var dzīvot telpās, kas ir apkurināmas. Iemesls visam tam, esam ragos ar angļiem.
3.XII.45. g.
Pie ārsta neko nepanācām. Ārsts saka, ka jaunus locekļus viņš neesot spējīgs pielikt un tā mums visiem, skaitā 10, jādzīvo, telpas vēl varētu paciest, bet sirdī ļoti sāp vārdu ""Jūs esat vieninieki, jums nav ģimeņu"" un tā tālāk. Jā"
1458925,"cauri 50 latviešu nometņu sarakstus, bet no jums un Skaistkalnes vispār nav neviena. Sarakstos minēto cilvēku uzvārdi ir stipri pāri 30 tūkstošiem. Atbraucām mājās 20.X. 
21.X.45. g.
Plkst. 16.30 dievkalpojums Bukstehūdes baznīcā, ejam arī mēs, jo gribas reiz aizmirsties un mieru gūt kaut uz stundu. Tautas nav daudz, bet visi latvieši, pat ērģelnieks ir no mūsu nometnes. Pēc dievkalpojuma salaulāja vienu pāri zem 20 gadiem. 
24.X.45. g.
Biju aizbrauci uz Dollernu pēc āboļiem. Atvedu pilnu mugursomu un koferi vēl no dārza. Karufeļus beiguši rakt, sēj visi ziemājus."
1458923,"11.X.45. g.
Plkst. 18.00 vakarā stacijas zālē Latvijas N. operas solistu koncerts, ejam visi. Zāle ir pārpildīta līdz pašām durvīm. Bez mums latviešiem, ir vēl šeit lietuvieši un igauņi un angļu virsnieki un kareivji. Koncerts norit ļoti sirsnīgi, jo Latvju mākslinieku vārdi ir plaši pazīstami.
13.X.45. g.
Pēc sešu mēnešu klusēšanas šodien pusdienā atkal atskanēja trauksme, kas liek sirdij notrīcēt baigās nojausmās.
Viss liecina par iespējamo karu, jo satiksme ar krievu zonu pārtraukta, ar 15. pārtraukta katra satiksme ar amerikāņu zonu. Ar to pašu dienu stājas spēkā aizliegums lietot un izkārt krievu karogu."
1458921,"29.IX.45. g.
Šodien pēcpusdienā saņēmām pirmās angļu sarkanā krusta paciņas. Paciņas saturs ap 4 klgm. Viss saturs ēdams, konservi, biskvīti, šokolāde, cukurs, žāvētas plūmes, rozīnes un tā tālāk.
Vakarā aizbraucām uz Dollernu pēc āboļiem. 
1.X.45. g.
Šeit katra vieta tik pazīstama, ka liekas, ka esi atgriezies gandrīz kā mājās. Ikkatrs cilvēks pazīstams. Nodzīvoju visu dienu, jo draugam, kas vēl dzīvot šeit, ir dzimšanas diena un vakarā gājām uz staciju vīnu dzert pa vecam paradumam. Arī daudzi angļu karavīri man šeit pazīstami, jo visu vasaru nodzīvojām kopā. Dzimumdienu nosvinējām kā nākas un pusnaktī ar gurušām kājām atgriezāmies mājās."
1458931,"18.XI.45. g.
Plkst. 13-os pulcējāmies kino zālē 18. novembra svinīgam aktam. Bez latviešiem, ir daudz lietuviešu un angļu kom. ar savu štābu. Runā mūsu mācītājs, viņa runu sākot un beidzot dzied visi līdz garīgas dziesmas pantiņus. Tad runā mūsu nometnes kom., kura runas noslēgumā koris nodzied Dievs svētī Latviju.
Tālāk runā angļu kom. Runas beigās koris dzied angļu himnu Got seiv aur grešas king.
Tālāk latviešus viņu valsts svētkos apsveic lietuviešu nometnes kom. Programmas turpinājumā latv. mākslinieku koncerts. Svinīgo aktu noslēdz mūsu nom. koris ar dziesmu Tev mūžam dzīvot Latvija."
1458926,"28.X.45. g.
Jau oktobra beigas un līdz ar to ziema klāt, jau trešā kā esmu no tevis, mīļo sieviņ, šķirt. Ak Dievs, kas gan man to pateiks, kad tikšu dzimtenē un vai kļuvis tur jums kādu atradīšu. Jauns karš laikam būs neizbēgams, to visas pazīmes rāda un kas dzīvi paliek, to tikai Dieviņš zin. 
Ak Dievs, kā gribētos tikt vēlreiz dzimtenē un satikt tevi, mīļo draudziņ, mēs, sieviņ, pat pilnīgi sarast nepaspējām, kur nu vēl dzīvīti dzīvot.
Šodien saņēmu no Detmoldas sarkanā krusta vēstuli līdz ar savu kartiņu, kurā jums visus vēlreiz meklēju, bet visiem klāt atzīme nav iebraukuši, nav sarakstos Vācijā."
1458938,"ka mūsu pagastā atkal darbojas v. a. Ernšteins un pilsonis Adams un pie tam ļoti aktīvi.
Man atgriešanās uz dzimteni nav iespējama un ja es arī brauktu, es nekad pie jums netiktu, to saka arī krievu misijas virsnieki - politruki, kas braukāja šeit apkārt aģitēdami, bet nu, paldies dievam, tas ir uz visstingrāko aizliegts, šeit neredz neviena krieva. 
22.XII.45. g.
Vakar un šodien strādājam ēdamistabas zālē, sagatavojam to bērnu Ziemas svētku eglītei. Vakar pagāja kā vienmēr, bet ļoti klusi, jo visi jūt trimdas nospiestamību. 
Vakars iesākās ar dziesmu Klusa nakts un beidzās ar Ziemassvētku vecīša ierašanos, kurš izdalīja bērniem paciņas."
1458920,"nacionālo karodziņu šādā lielumā. Karodziņš pagatavots no sudraba un to saņem ikviens latvietis pret labu ziedojumu. Ziņas, kas klīst pie mums, ir mums ļoti patīkamas, tās liek mums atcerēties tevi un jums visus, jo viņas sola drīzu atgriešanos dzimtenē, bet pagaidām angļu iestādes nav atļāvušas publicēt.
23.IX.45. g.
Šovakar pie mums notiek Latviešu Lietuviešu tuvināšanās vakars, kas noritēja svinīgi. Mazā skatuvīte ēdamistabā dekorēta zaļumiem un brālīgi kopā sakļāvušies abu šo valstiņu nacionālajiem karogiem dziedāja kori, deklamēja un tautiskās dejas dejoja mūsu tautu meitas ar saviem bāleliņiem. Līdz plkst. 10.30 saviesīgs vakars."
1458919,"no saimnieka Rek. 50. Kopā sanāca labs žūksnītis marku. Lāgerī uzņēma tūliņ un dabūjām atsevišķu dzīvoklīti ģimenes mājiņā blakus barakām, tā kā esam ļoti apmierināti. Kastīte laba.
21.IX.45. g.
Aizvakar visus potēja pret tīfu, jo kaut kur tas šeit parādījies. Rītu atklās skolu latviešu bērniem. 
23.IX.45. g.
Pirmā svētdiena lāgerī prom no visa vāciskā starp saviem tautiešiem. Ak Dievs, cik gan tas ir savādi, mēs saņēmām no angļu iestādēm rīkojumu, lai ikkatrā Baltijas valstiņu nometnē plīvotu viņas nacionālais karogs, turpretīm mūsu dzimtenē tas nevar plīvot, bet bez tam arī pie krūtīm nesam mazu"
1458927,"Līdz šim esmu sameklējis no Skaistkalnes tikai četrus un tie ir visi karavīri. Grendiņ Arturs, skolot. Kandrovičs, Šileiks Paulis un Bērzmārtiņš Andrejs, bet bez tam mazo Fričuku no Mežotnes, ar kuru biju kopā Krievijā. No dienesta biedriem atrodu ļoti daudzus, ar kuriem biju kopā Krievijā un Rīgā, kā arī Polijā, Holandē un Vācijā. Bez tam zinu Brūveru radinieces Seces Zentas adresi, kura ir Augsburgā.
31.X.45. g.
Šodien ticības svētki. Laiks un dienas ir tik pelēkas, ka aizmirstās, vai svētdiena vai darbdiena un tā šodien nostrādājām līdz pusdienai, vezdami sev malku no meža ar rokas ratiņiem un pusdienā apskatījāmies, ka šodien ir liela svētdiena."
1458936,"mums nav vairs ģimeņu, mūsu ģimenes ir palikušas dzimtenē zem krievu varmācībām. Mums nebija laika un izdevības ar visām ģimenēm atbraukt un tā mēs esam vieninieki pret savu gribu. Kaut gan mūsu ģimenēm būtu vairāk tiesības un līdz ar to mums uz mieru un siltām telpām.
9.XII.45. g.
Jau veselu nedēļu dzīvojam telpās, kas ir zem katras kritikas. No rītus bij katliņā kafija sasalusi, silto drēbju nav, arī veļa ir tikai skrandas, salst un sāp kāja un vietas, kas ir bojātas. Ja apstākļos, kādi ir pašreiz, jāpavada visa ziema, tad būsim kropļi pavisam, jo nespējam vairs karot pret aukstumu."
1458922,"4.X.45. g.
Šodien atkal saņēmām paciņas. Mīļo sieviņ, kaut tu būtu pie manis, man tagad ir tik daudz gardu mantu, kas tev garšotu, es zinu pavisam labi, vienam negaršo. Un tā viņas pagaidām stāv.
7.X.45. g.
Šovakar pl. 18.00 pirmais latviešu dievkalpojums šeit mūsu nometnē. Aizeju arī es cerībā, ka gūšu kaut cik miera, bet tā vietā panācu gluži pretējo. Nāk atmiņā tās neskaitāmās reizes, kuras bijām reizē baznīcā, sirdī rodas tāds izmisums, jo arī mācītāja teikties vārdi lej kā eļļu ugunī.
Atnācu mājās līdz beidzamam satraukts. Baznīcā dziedāja arī koris un vīru dubultkvartets. Es neeju dziedāt nekur, jo nespēju."
1458932,"23.XI.45. g.
Šodien pēcpusdienā bij tādas mazas medības uz vācietēm, kas strādā virtuvē. Jau ilgāku laiku novēroja, ka viņas virtuvi atstājot iet stipri resnas, piecas no tām aizturēja un uz ielas izkratīja. Atrada: šokolādi, maizi, piena pulveri, rozīnes, žāvētas plūmes un sieru. Visas novedām komandantūra, kur nekavējoši atlaida no darba un apcietināja. 
26.XI.45. g.
Šodien pirmdiena pēc mirušo pieminēšanas dienas. Zemi klāj balta sniega kārta, šogad pirmais sniegs, ir viss tik kluss un tīrs, miera pilns. Tikai mūsos ir nemiers, jo esam zaudējuši dzimteni, mājas un piederīgos. Nav arī mums pagaidām izredžu atgriezties uz dzimteni. Aukstā ziema ir klāt, nav drēbju, apavu, cimdu, zeķu."
1458929,"7.XI.45. g.
Ar vienu komradiņu šovakar izbraucam zaļumos, jo tuvojas Mārtiņu vakars un kaut kas jāgādā galdam un vēderam. Viss izdevās ļoti labi.
10.XI.45. g.
Mārtiņvakara sarīkojums izdevās ļoti labi, bij mazi teātra gabali, dziedāja vīru koris, solo dziesmas un tautiskās dejas dejoja tautu meitas. Arī es dziedu vīru dubultkvartetā un mēs karavīri, kuru gan šeit nav daudz, uzvedām mazu gab. no kar. dzīves.
17.XI.45. g.
Šovakar mūsu valsts svētku priekšvakarā bijām svinīgā dievkalpojumā. Mācītājs runāja ļoti jauki, atcerējās iepriekšējos gados valsts svētkus Rīgā ar"
1458930,"spožajām ugunīm un jautro un svinīgo noskaņu ļaudis. Šovakar šeit visiem sejas ir skumjas un nopietnas, nav mums vairs brīvības, ko mēs tā mīlējām. 
Dievkalpojuma beidzamajā dziesmā bij vārdi, ko neviens līdz šim nav aizmirsies un nekad ar neaizmirsīs. 
Tavas rokas paglābt spēj
Tur kur iznīcība rādās
Ja tu liec lai cilvēks sēj
Tuksnesis pat augļiem sedzas
Kas mums cits kā tu var ļaut
Latvju zemē sēt un pļaut
Tavās rokās zeme mīt
Jūras plūst gar krastu smiltīm
Ļauj vēl zemi ieraudzīt
Ko tu devis cilšu ciltīm
Kungs un Dievs pats svētī tu
Izglāb mūsu Latviju. 
Ak Dievs, vai mēs to kādreiz piedzīvojam vai sagaidīsim to dienu, kad varēsim art un sēt. Gribētos gan atgriezties mājās pie tevis, sieviņ, bet pagaidām ar savu atgriešanos varu tikai sliktu darīt, jo zinu, kur un kā es tad paliktu un līdz ar to arī jūs visi pārējie."
1458924,"Katru kuru dienu gaida rīkojumu par aptumšošanu, stacijas apgaismo ar pus gaismu. Ļoti plaša karaspēka un lidmašīnu kustība. Visas mašīnas dodas uz demarkācijas līniju, kas no mums ir apmēram 50-60 klm. Kaut viss tas ātrāki sāktos - un beigtos, jo mēs zinām, ko katra diena maksā mūsu dzimtenei un jums, mīļie piederīgie.
18.X.45. g.
Šodien ar pusdienas vilcienu izbraucām uz Geštates nometni, kas no mums nav tālu, jābrauc ar četriem vilcieniem un brauciens ilgst gandrīz 1 dienu. Tur apciemojam bijušos kara biedrus un starp viņiem satiku vienu cilvēku, no kura šķiros tālu Krievijas klajumos. Starp citu izskatīju"
1458937,"Pašreiz ir baznīcā Adventes dievkalpojums, bet es negāju, jo nav ko apģērbties un dzīvojot šādos apstākļos cilvēks paliek truls.
12.XII.45. g.
Zviedrijas latviešu avīzē ""Latvju ziņas"" 50. numurā ievietots garāks raksts par pašreizējo dzīvi Latvijā zem virsraksta ""Aiz Latvijas dzelzs priekškara"", ko rakstījis kāds latviešu inteliģents, kam izdevies septembrī izbraukt no Latvijas. Šajā rakstā viņš attēlo dzīvi Latvijā līdz septembra mēnesim. Lasot šo rakstu un vēl dažus citus, zinu, kā jums iet un man zūd mazākā cerība jūs vēl kādreiz satikt dzīvus. Visvairāk man žēl tevis, mīļo sieviņ, jo zinu, kas ar tevi ir sagaidījis no krievu puses, tāpat jūs visus. No radio ziņām zinu"
1458928,"4.XI.45. g.
Dienas tik pelēkas seko viena otrai kā olas, tik stipri līdzīgas tās viena otrai ir. Esmu palicis vienaldzīgs pret visu, jo nekas vairs nespēj uztraukt vai mierināt. Zinu, ka esmu viens šeit tālu no tevi, mīļo sieviņ, un jums pārējie piederīgie. Man vienalga, vai līst lietus vai spīd saulīte, man no tā labāk nepaliek. Laika rats griežas pārāk lēni, biju radis, ka katra diena kaut ko jaunu nesa, bet tagad paiet mēneši un nekas jauns nenotiek.
6.XI.45. g.
Šovakar pie mums viesojas kādas nometnes koris, kopskaitā 70 cilv. Dziedāja ap 20 latviešu dziesmas. Skaists vakars."
1458878,"kāda kundzīte no Rīgas. Dienā viņa raudāja un žēlojās par savu vīru, no kura neesot ziņu jau vairākus mēnešus. Naktī pārbaudot posteņus, atrodam kundzīti guļam dārzā ar vācu karavīru. Vai tiešām Latviešu sievietes ir tik tāļu jau, ka jāiet ceļi, ko nosoda ikviens cilvēks. Šādas sievietes ir pelnījušas lodi, jo vi viņu uzvešanās spriež par latviešu sievieti vispār. Nevaru aizmigt, domas ir pie tevis, mīļā sieviņ, kur tu esi un ko dari.
Viens liek kārtis, aizeju arī es, bet ziņas ir tik drūmas kā nekad, vairs kārtis nelikšu. Viņš stāsta par tevi, tev ejot ļoti grūti, esmot māte jau mūsu tuvas radas, esmot viens jauns kaps aizbērts.
Esmu tā satraukts, ka brīvprātīgi piesakos nakts patruļā, jo gulēt nespēju.
10.IV.45. g.
Esam veikuši ļoti grūtu pārgājienu, 24 stundās tuvu pie simts kilometru. Man šī diena maksāja daudz, jo kāja atteicās klausīt un paliku ceļā."
1458867,"sagādāto svētku mielastu un rotas komandieris pieskandina savai glāzei. Viņš runā tā kā sāka visi raudāt, runā par mājām, par piederīgiem, jo gandrīz visiem ir piederīgie vēl Latvijā. Svētvakars izbeidzies, bet puiši gulēt neiet, klīst pa teltīm un gaida pirmo svētku dienu. 
 25.XII.44. g.
 Svētki paiet klusi un ne tā kā Latvijā, nav kur iet, nevaru pat uz baznīcu aiziet, jo tādas nav tuvumā, guļu mājā un domāju par mājām un mīļajiem piederīgiem. Prātā nāc tu, mīļa sieviņ, nezinu, ko tu dari, vai esi dzīva un vesela . Kaut būtu viens cilvēks, kas man pateiktu, kur jūs esiet un kas ar jums noticis, vai esiet zem krieva vai klīstiet kaut kur Kurzemē. Vēstules rakstu gan uz Lutriņiem, gan mājām, bet nav atbildes.
  31.XII.44. g.
 Ir vecgada vakars, pulcējamies atkal laukumā uz jundu, kas notiek"
1458877,"maizes, 20 gr. margarīna, 50 gr. desas, apēdam to visu brokastīs kādā meža malā. Apvidus skaists, kalni un gravas kalna pakājē, pilsētiņā zvana baznīcā, tāpat kā dzimtenē. Atceros tevi, mīļo sieviņ, un kādas citas Lieldienas rītu, kad kopā bijām baznīcā. Sapratīsi, ko man jāiztur, lai sevi savaldītu. Skan komanda un ejam tālāk,
5.IV.45. g.
Esam jau nosoļojuši stipri pāri par 300 klm. Kājas puišiem jēlas un sapampušas. Es tomēr turu līdzi, jo vēl negribas palikt un krist gūstā, varbūt izdosies noturēties, jo miers taču reiz būs. Pašreiz esam dienvidrietumu Brēmenes kādā mazā pilsētiņas skolā. Skolas dārzā jau zied ķirši.
7.IV.45. g.
Šovakar ļoti nospiests gara stāvoklis, jo piedzīvojam gadījumu, kas gan kara laikā nav retums, bet dziļi sāpina.
Pie mums bij atnākuši ciemos daži desmiti latviešu un starp tiem"
1458859,"pa kluso aizbraukt uz mājām pie savējiem, naktī ar transportmašīnu izbraucām no Rīgas, bet tāļu netikām, jo pie Baldones jau ij krievi un ejot pa mazajiem sānu ceļiem uzdūrāmies uz žandarmiem, kas saņēma ciet un atsūtīja uz Rīgu.
30.VIII.44. g.
Šovakar atkal uzlidojums Rīgā un pa trauksmes laiku mēģināju otrreiz, tik pa citu ceļu kājām, bet 18. klm no Rīgas aizturēja vācu patruļa un atgrieza atpakaļ.
6.IX.44. g.
Šodien saņēmu vēstuli no sieviņas, viņa un citi kaimiņi ir vēl turpat.
10.IX.44. g.
Krievu uzlido Rīgai gandrīz katru nakti un arī pārlido Rīgu dienā.
16.IX.44. g.
Šorīt atkal vēstule no sieviņas un viņa lūdza, lai pēc kara meklējot to rokā un ir ļoti izmisusi.
28.IX.44. g.
Lielākais dienas uzlidojums Rīgai, notriektas"
1458873,"stipri niez, būs jāiet uz ambulanci.
3.III.45. g.
Strādājam stacijā naktī, pa to laiku Tomijs pamanījis kaut kādu kustību un klāj pa staciju ar bumbām un ložmetēji kā plīkšķ, nemūkam no stacijas laukā un tā tiekam sveikā cauri.
8.III.45. g.
Atkal zem bumbu un ložmetēju uguns, bet zēni nav vakarējie un zin, kur mūk, no svecītēm gaišs kā dienā. 
11.III.45. g.
Šovakar kā par brīnumu vakariņās rīsu zupa ar pienu, īsto rīsu zupa bez viltojuma.
13.III.45. g.
Esmu ticis no izsitumiem vaļā un šodien biju pirtī, pirtī nebiju bijis gandrīz 2 mēneši.
18.III.45. g.
Šodien svētdiena, no rītus svētdienā vajadzētu pagulēt, bet jāiet darbā. Apmēram 9.30 nāk angļu formācija un dod pa mežu kā nekur palikt, pārtrau-"
1458860,"16 krievu lidmašīnas.
1.X.44. g.
Šodien pļaujas svētki un, atceroties pagājušos pļaujas svētkus, acīs kāpj asaras, jo nav vēstuļu no sieviņas.
8.X.44. g.
Šodien saņēmām rīkojumu sagatavoties Rīgas atstāšanai, jo krievs jau Jaunkrastos un tuvojas Šķirotavai. Garastāvoklis ļoti drūms, pirmkārt, nav ziņu par piederīgiem un jāatstāj Rīga. 
10.X.44.
Plkst. 2 pēc pusdienas cauri Centrāltirgam gar daugavmalu pāri pontontiltam atstājām Rīgu un virzījāmies uz Babīti.
12.X.44. g.
Vakarā sasniedzām Sloku un pa nakti palikām Slokas parkā.
16.X.44. g.
Sasniedzām Kabili, ceļš ļoti grūts, jo trūkst pajūgu un ciešam no uzlidojumiem, ir prāts laisties krūmos un iet uz Lutriņiem."
1458875,"esiet vēl dzīvi un vai es jūs vēl kādreiz redzēšu. Drīz būs jau pusgads kā neko par jums nezinu. Beidzamo vēstuli no tevis, sieviņ, saņēmu 6. septembrī pagājušajā gadā un nu jau pavasars. Ir brīži, kad nevaru sevi valdīt, domāju par jums.
Gribētos gan vēl jūs un dzimteni redzēt, bet to lems liktenis.
25.III.45. g.
Pūpolsvētdienas rīts. Saule lec skaidri, bet pērkons dienvidrietumos ducina un zibeņo nakti un dienu, nav šeit klusās, baltās pūpolsvētdienas, šeit ir baiga īstenība. Grauj artilērija un lidmašīnas formācijas klāj debesis, pamanot kādu kustību, zemi klāj bumbu un ložu krusa. Guļu mežā un rakstu, grupa negribēdama krauj kastes bunkurā. Domas ir dzimtenē, pie tevis, mīļo sieviņ, kur gan tu esi un ko dari, jo otrā pūpolsvētdiena kā klīstu svešumā vai vēl kādreiz redzēsimies, to mīļais Dieviņš tikai zin."
1458861,"20.X.44. g.
Iebraucām Liepājas apr. un mums līdz šim sacīja, ka paliksim Liepājā, bet šodien pateica, ka braukšot uz Vāciju.
Atteikties braukt nevarējām, jo nebij vairs, kur palikt.
22.X.44. g.
Divas dienas un divas naktis pavadījām Medzes pag. Piņķu mājās pie viena lielsaimnieka, īsta rīkļu rāvēja, kas nelabprāt deva telpas šķūnī, kur pārgulēt, nerunājot par kaut ko citu. Norakstīju uz visām pusēm vēstules, cerēdams kaut vienu taču kāds saņems un tā mājnieki dabūs zināt, kur palieku.
25.X.44. g.
Garastāvoklis tik slikts, jo pēcpusdienā jāiet uz kuģi prombraukšanai. Ir tik grūti, kāds žņaudz, krūtīs ārkārtīgs nemiers, nevaru nekā sakarīga domāt, jo jūs visi paliekat dzimtenē un man jābrauc projām. Man ir pārliecība, ka esiet izbēguši un klīstie kaut kur Kurzemē.
Bet Dieviņš to tikai zin. Turamies ar Ludi kopā, jo diviem taču vieglāk."
1458872,"daļa laucinieku un esam iedalīti transporta rotā pie munīcijas izkraušanas. Apmetamies kādā skolā 2 km no Heidenes pilsētiņas. 
20.II.45. g.
Strādājam pa lielākai daļai naktī, jo dienu atrodamies ik stundu zem lidmašīnu uguns. Fronte apm. 35. klm.
25.II.45. g.
Skolā neguļu, jo man instruktors izvietoja pie apkārtējiem lauksaimniekiem pa 1–2 katrā mājā. Es esmu viens un jūtos ļoti labi, saimnieks un saimniece ir apmēram gadu 40, pieci bērni, vecākai meitenei 11 gadi, jaunākā tāda kā Ainuks, kā vienmēr bērni mani apstāj, dod āboļus, pa brīvo laiku šo to palīdzu strādāt, jo man dod ēst vienmēr, kad esmu mājās un nedarot nekā ir neērti pie galda sēdēt.
28.II.45. g.
Vienpusīgās barībās un taukvielu trūkuma dēļ uz miesas radušies mazi izsitumi, kas"
1458870,"aizskrien pēc ārsta, es nesagaidot to zaudējis samaņu. Ārsts potējis dažas potes pret saaukstēšanos un sirds pastiprināšanai, atmostos pēc apmēram pus stundas, ārsts iedod vēl dažādas ripiņas un laikam arī miega zāles, jo jūtos tik noguris, ka ātri vien iemiegu.
30.I.45. g.
Esmu jau tik tāļu, ka staigāju par istabu un sāku kaut ko ēst – piena zupu, marmelādi ar maizi.
3.II.45. g.
Mūs ar mašīnām aizved uz Vitenbergas staciju, jo braucam uz jaunu dzīves vietu Gārdelēgenu. 
8.II.45. g.
Iebraucām Gardelēgenā, bet izrādās, ka tur ir tikai sadales punkts, kur mūs sadalīs un izšķiros pēc spējām un sūtīs tālāk.
18.II.45. g.
Saņēmām par 4 vienu pudeli vīna, ko izdzeram ar baudu."
1458871,"8.II.45. g.
Nīkstam un gaidām, kad sūtīs tālāk, kārtība slikta, jo šeit plūst cauri daudz karaspēka. Par slimības laiku un tagad esmu tā sabeidzies, ka tu, mīļo sieviņ, mani nepazīstu, ja pēkšņi sastaptu. Bez tam mūžīgās trauksmes tā sabeigušas nervus kā tikai turies, pa nakti jāskrien uz patvertni 3–4 reizes. Angļi lido pāri tūkstošiem un iznīcina ar bumbām pilsētas un ciemus. 
14.II.45. g.
Iebraucām no Gardelgēnas uz mazu pilsētiņu Holandē. Vintersvik. Šī mazā valstiņa, kam līdzīgs liktens mūsu mīļajai dzimtenei, ir glīta kā laukos tā pilsētās. Ļaudis ļoti laipni un tīrīgi, tik stipri atgādina Latviju, ka var gandrīz justies kā mājās, ja vien būtu tu, sieviņ.
15.II.45. g.
Mums sadalīja vēl sīkākās grupās un nosūtīja uz darbu vietām. Mūsu grupā ir lielākā"
1458869,"10.I.45. g.
Mums apģērbj jaunā drēbēs un saka, ka vajadzēšot braukt tālāk.
12.I.45. g.
No Vitenberg, 
Luterstatt
 atnākušas ciemos pie mums ciemos Latvju jaunās meitenes, vācu gaisa izpalīdzes. Viņu ir daudz, bet man paziņu nav.
19.I.45. g.
Šodien no rītus jūtos slims, sāp galva un laikam arī temperatūra ir, jo ir auksti. Vakari ir vēl sliktāk, temp 38 - 4. Atnāk mūsu Latviešu ārsts, bet nav ar neko ko teikt.
21.I.45. g.
Ir vēl sliktāka t. vakarā. Temp. 39,6. – 40. Ēst nevaru neko, sāp visas maliņas. Ak, kaut būtu kāds no piederīgiem, pat Luda vairs nav, jo tas palika Tornā.
25.I.45. g.
Esmu tik noguris, nesāp vairs nekas, temperatūra dienā 39,2. vakarā 40,2. Plkst 8. vakarā sāk kratīt drebuļi, dežurant"
1458863,"3.XI.44. g.
Izkāpām dažus kilometrus no Tornas Pazen Dorfas stacijā un novietojāmies 4 klm no st. vienā muižā.
6.XI.44. g.
Viss mūsu btl. līdz ar Bauskas apr. pol. izgājām rakt tanku grāvi 5 klm. no mājvietas.
12.XI.44. g.
Šonakt ir uzkritis pirmais sniegs, balta zeme kaut gan nav salis.
14.XI.44. g.
Pārceļamies uz jaunu dzīves vietu Šmol Breitentālu dažus klm no Gurskas. Naktī 2 gr. sals, kas ir pirmais šogad. Sāpošās kājas dēļ neeju darbos, jo esmu rotas uzturzinis.
16.XI.44. g.
Puiši joprojām rok tanku grāvjus un ne tikai mēs, bet arī visi Rīgas un Kurzemes pol. pulka karavīri.
Vakarā nejauši satieku Kampiņ Jāni, kas arī ir Rīgas pulkā un bijušo cīņu biedri no Krievijas cīņu dienām Celmu no Mežotnes pagasta."
1458876,"28.III.45. g.
Esam trauksmes stāvoklī, jo fronte pavisam tuvu, skaidri dzird ložmetēju tarkšķus. Iepriekšējā naktī un šodien strādājam mežā, sagatavojam bunkurus uzspridzināšanai. Plkst. 19.20 vakarā atstājam mežu un gar šoseju atejam uz aizmuguri, paliek tikai spridzinātāju komanda.
Īsi pirms astoņiem nodreb zeme un liesmo debesis, jo bunkurs pēc bunkura iet gaisā. Artilērijas dārdi un lidmašīnu mestās bumbas ir nieks ar nupat notiekošo.
31.III.45. g.
Svētku sestdiena, klusā diena, mēs ejam nakti un dienu, jo angļu tanku smailes arvien triecās uz priekšu, nav miera debesīs, ne zemē, jo šeit plosās nāve un iznīcība.
1.IV.45. g.
Pirmo Lieldienu rīts, lec saule, mēs esam stipri noguruši, jo ejam visu nakti, nezinām, kad būs atpūta, dienas devā saņemam 400 gr."
1458864,"23.XI.44. g.
Mans darbs ir saņemt uzturu visai rotai, sadalīt to karavīriem porcijās un līdz ar to mans dienas darbs ir galā
30.XI.44. g.
Šodien manam brālīšam vārda diena un puiši dabūjuši zināt, ka atkal iet vēstules uz Latviju, raksta visi, rakstu arī es uz Lutriņiem, uz Liepāju sludinājumu avīzei, jo ar avīzes palīdzību varbūt dabūšu ko zināt par mājām un jums. Pārējie Skaistkalnieši arī neko nezin par mājām un mājniekiem. jo nesaņem vēstules
1.XII.44. g.
Arnoldam šodien ir vārda diena, rakstu viņam vēstuli un lūdzu, lai viņš apklausās arī par manējiem kādas ziņas. Mūsu rotai piekomandēja dažus puišus un viens no viņiem Arnoldu pazīst un saka, ka viņš vēl strādājot pagasta valdē.
4.XII.44. g.
Šodien atkal pār"
1458874,"cam darbu un laižamies no meža ārā.
21.III.45. g.
Šodien sākās pavasaris un līdz ar to atmoda dabā. Arī pie jums Latvijā iet uz pavasara pusi. Šeit ir jau silts un zaļa zālīte. Diena rādās būs skaidrs, jo saule lec skaidri. Zinām, ka būs arī karsts, jo Tomijs ir līdz ar sauli klāt un klāj tepiķi pēc tepiķa pa ceļiem un ciemiem, kūp un dun visās debespusēs. Esam šodien mājās, jo naktī strādājām ļoti tuvu frontei cilvēku atstātā pilsētā. Skats ir tik baigs un satriecošs, ka jāsakož zobi, lai varētu strādāt.
22.III.45. g.
Ir kluss pavasara vakars, saulīte tuvu rietēšanai, kad pēkšņi saņemam rīkojumu sapekelēties iziešanai dziļāk aizmugurē, jo fronte ar katru dienu nāk tuvāk. Šoreiz ceļš iet uz māju un dzimtenes pusi. Izbeigusies iešana uz priekšu dienvidrietumu virzienā. Prātā nāk mājas un jūs, mīļie piederīgie."
1458866,"miruši, jo karš ir šausmīgs un nevienu netaupa! Tuvojas vakars, puiši darbus beiguši gatavojas svētvakaram. Krēslai iestājoties, btl. nostājās nometnes priekša laukumā, kur mirdz svētku eglīte, sprakšķ 2 ugunskuri katrā pusē mūsu karogam. Nāk btl. komandiers, skan komandas, sastingstam un sagaidām btl. kom. Btl. komandieris saka runu, kas reizē priecina un izsauc acīs asaras, jo viņa vārdi ir tik sirsnīgi un patiesības pilni, ka aizgrāb visus. Seko junda, kuru dziedam asarām acīs, pēc tam dzied pašu vīru koris dažas latviešu skaistākās dziesmas Pēc tam seko pārdale un izklīstam pa teltīm. Katrā teltī uz galda mirdz maza eglīte, gaidām btl. kom., jo viņš un virsnieki ies pa teltīm apskatīt to izdaiļojumus. Mūsu rotas vadības telti atzīst vienbalsīgi par glītāko un priekšniecība mums izsaka atzinību un saņemam pelnīto godalgu šņabi un cigaretes. Drusku iedzeram un uzēdam."
1458868,"tik pat svinīgi ka ziemas svētku vakarā pēc tam izklīstam pa teltīm un gaidām jauno gadu. Runājam un spriežam, ko gan katram no mums nesīs viņš un vai atgriezīsimies dzimtenē. Jauno gadu sagaidām visa rota kopā, jo tā vēlējās rotas kom. Viņš vēl visiem visu labāko un spiež katram roku pie kam pašam brist birst asaras. Ejam teltīs un liekamies gulēt, beidzamās domas iemiegot ir pie tevis, sieviņ. 
1.I.45. g.
Ir tik skaista diena jaunajā gadā kā reti kad šai apvidū. Ar rotas kom. atļauju abi ar Ludi izklīstam pa Polijas mežiem, lai nebūtu jādomā, jo domas ir nežēlīgas.
10.I.45. g.
No ārstu kom. atzītos B.K.V. vīrus pārsūta un līdz ar to mani uz Vitenbergu, Mārtiņa Lutera pilsētu. Ko tur mums vajadzēs darīt, nezinām."
1458865,"cēlāmies uz jaunu dzīves vietu Gurskā.
10.XII.44. g.
Mūsu btl. ieskaita 1. Rīgas pulka 4. btl. un tagad skaitāmies SS vīri.
17.XII.44. g.
Šodien mums lielā diena, jo ir lielā komisija, visi 15. D. ārsts sabraukuši. Iet vīrs pēc vīra, cits labi jūtas iznākot, cits ir kā ar ūdeni apliets. Mani atzīst, ka jau bijis B.K.V. un izskaita no SS vīru rindām. Gandrīz viss mūsu 20 btl. paliek aizmugures dienestam.
20.XII.44. g.
Stipri gatavojamies uz Ziemas svētkiem, izdaiļojam teltis un uzpoš pa brīvo laiku nometnes apkārtni, garastāvoklis ļoti drūms, jo nav nekādu ziņu pa sieviņu un piederīgiem. Uz Lutriņiem esmu aizrakstījis 6 vēstules, kā arī tautas palīdzībai uz Dancigu, bet ziņu nav nekādu
24.XII.44.
Šodien svētku sestdiena, ir tik neizsakāmi skumji un grūti, jo atceroties iepriekšējos laikus nezinu, vai piederīgie dzīvi vai"
1458862,"Uz kuģa uzlādējāmies plkst. 10 vakarā. Kuģi sauc Mimi Harn. 
Bez mūsu btl. uz kuģa brauc arī dažu apr. policija, starp tām arī Bauskas apr. policija līdz ar apr. priekšniekiem. Un kāds prieks, satiekam daudzus skaistkalniešus. Bērzmārtiņu, Daugavieti, Romānavu, Kandroviču, Smilgu, Mēmeles veikalnieku, Čipenu un citus. Plkst. 12 naktī izbraucām no Liepājas atklātā jūrā un braucām uz Dancigu.
26.X.44. g.
Pēcpusdienā plkst. 4. iebraucām Dancigā un izlādējāmies krastmalā. Un cik zīmīgi, kāpjot krastā tā sagadījās, ka pirmo izliku kreiso kāju uz vācu zemes. Līdz ar mums atbrauca ģen. Bangerskis.
Novietojāmies kādā skolā Dancigā.
31.X.44. g.
Ar vilcienu izbraucām uz jauno dzīves vietu Tornā. Šodien ticības atjaunošanas svētki, kurus svinam vagonā, braucam visi skaistkalnieši kopā."
1458856,"aizraucu uz Katiņu pārgulēt nakti, jo tai dienā uz auto netiku.
7.VI.44.
Jau agri no rītus biju nomodā, baidos, ka nenokavēju autobusu. Sākot raukt sirds ir tik līksma, ka grūti nosēdēt, nejūt pat sāpes kājā. Tuvojoties dzimtas pagastam sirds it kā pagurst no prieka. Izkāpjot no autobusa redzu tik daudz pazīstamu seju, ka gandrīz nespēju visiem atbildēt. Kā pirmo no tuvākiem kaimiņiem satieku savu maizes tēvu Stūra kungu, kas piedāvājās aizvest mājās, jo tos dažus km līdz mājām vēl nespēju aiziet.
Tomēr ieraugu seju, kas ir man tuvāka un tā ir manas mātes brāļa sieva, ar kuras pajūgu braucu uz mājām. Tuvojoties mājām, redzu, ka sieviņa aizbraukusi pie kaimiņa pēc kartufeļiem, viņa atstāj zirgu un skrien man pretī, jo māja ir paša ceļa malā. Satikšanās ir ļoti sirsnīga, jo esam"
1458858,"uz SS Lazaretti Latgales ielā 122. 124.
7.VII.44.
Šodienu biju, otrreiz biju uz komisji un atzina B. k. v. aizmugures dienestam Rīgā 20. Btl. 
8.VII.44. g.
Biju pirmo reizi sardzē, nav vēstuļu no sieviņas.
27.VII.44. g.
Pirmais krievu uzlidojums Rīgai, upuru nav daudz.
1.VIII.44. g.
Slikts gara stāvoklis, jo nav vēstuļu no sieviņas.
9.VIII.44. g.
Rakstu vēstules ik pārdienas, jo radiņiem un sieviņai ir vārda dienas tuvu, no viņiem nav vēstuļu, jo tur jau plosās karš.
20.VIII.44. g.
Šorīt saņēmu vēstules no sieviņas un no brāļa, viņi ir izbēguši no mājas un apmetušies pie radiem Bārbeles pagastā. 
25.VIII.44. g.
Ludim šovakar vārda diena, drusku iedzērām un abi norunājām"
1458850,"6.II.44. g.
Uz atb. p. Klešū. 
9.II.44. g.
Pirmo reizi uz Krievijas zemes.
11.II.44. g.
Pirmajās akcijās krīt kar. S. †
18.II.44. g.
Sadursme ar bandītiem Kordona apkaimē.
22.II.44. g.
Sadursme ar bandītiem uz Latvijas Krievijas robežas.
27.II.44. g.
Bandīti uzr. Kordonam.
30.II.44. g.
Saņēmām pavēli pārcelties uz Rugājiem.
2.III.44. g.
No Klešiem uz Rugājiem.
9.III.44. g.
Ieraucām Rugājos.
11.III.44. g.
Izbraucām caur Rugājiem, Abreni, Rēzekni, Daugavpili uz Drisu."
1458849,"24.XI.43. g.
Saņēmu pavēli izbraukšanai uz Daugavpili no Bauskas apr. priekšnieka.
8.I.44. g.
Uzbrauci no mājām.
9.I.44. g.
Izbraucu uz Daugavpili.
27.I.44.
No Daugavpils uz Zilupi."
1458848,"Atmiņas
1944. g. janvāris
1945. g.
kapr. K. Sīlis"
1458854,"beigusi masēt un locīt kāju, kad ienāca sieviņa, jutos tik noguris, ka sieviņa stipri uztraucās.
15.V.44. g.
Šodien ārsts uz rīta vizīti pateica, ka mani pārsūtīs uz slimnīcas nodaļu Jelgavā, kuru sasniedzu ar sanitāro mašīnu pēcpusdienā.
16.V.44. g.
Esmu ievietots 3. nodaļā 15. maija skolā pie Dr. Smilgas, esam 12 puiši vienā istabā. Nav vairs tās rūpības un tīrības kā bij Rīgā. 
18.V.44. g.
Sākot ar šodienu eju 2 reizes uz masāžu un uz pus stundu dūņu vannā, kaut grūti ar kruķiem pa gludajiem koridoriem staigāt. 
20.V.44. g.
Pēcpusdienā mani apciemoja Zentuka radinieks, kas dzīvo Jelgavā, atnesa puķes un papirosus. Nav vēstules no sieviņas.
27.V.44. g.
Šodien pilnīgi negaidot atbraukusi sieviņa ciemos, atvedusi smaržojošas"
1458855,"bērzus un visādus lauku labumus.
28.V.44. g.
Ar nodaļas ārsta atļauju pirmo reizi izgājām ar sieviņas palīdzību laukā slimnīcas pagalamā.
29.V.44. g.
Šodien lēni pamazām izčāpojam abi ar sieviņu laukā no pilsētas un nodzīvojām Lielupes malā visu dienu.
30.V.44. g.
Sieviņa aizbrauca uz mājām, palieku atkal viens.
2.VI.44. g.
Šorīt ārsts pateica, ka drīzumā varēšot iet no slimnīcas laukā.
5.VI.44. g.
Ārstu komisija atzina, ka esmu spējīgs atstāt slimnīcu un turpināt veseļošanos atvaļinājumā. Pēcpusdienā saņēmu dokumentus, aizbraucu uz Rīgu.
6.VI.44. g.
No rītus aizgāju uz Annas ielu, kur man piešķīra 21 dienu garu veselības atvaļinājumu. Saņēmu dokumentus"
1458857,"vēl jauni. Dažus simts metrus tālāk ir mūsu mājas un pāri ceļam brāļa mājas. Sirmā māmuliņa, ieraudzījusi mani braucam, iznāk uz ceļa līdz ar māsiņām, mūsu krustmeitiņām, mani sagaidīt. Sieviņai un manai sirmai māmuliņai ir acīs asaras, arī es nevaru noturēties. Radu viņas tāpēc, ka es vēl eju ar kruķu palīdzību, jo kāja vēl diez kā neklausa. Eju uz istabu un līdz ar to esmu mājās.
10.VI.44. g.
Aizbraucām abi divi ar sieviņu uz baznīcu. Mājās dzīvīte tik laba.
25.VI. 44. g.
Mans slimības atvaļinājums ir cauri un jābrauc uz Rīgu.
26.VI. 44. g.
No rītus sieviņa aizveda mani uz Skaistkalni un ar kooperatīva mašīnu aizraucu uz Rīgu"
1458853,"29.IV.44. g.
Šodien man grūta diena, jo šefārsts ar nodaļas ārstu mēģināja kāju locīt, sāpes neizturamas.
2.V.44. g.
Saņēmu atkal vēstuli no sieviņas un no brāļa no frontes.
4.V.44. g.
Šorīt māsiņās aizstūma ar ratiņiem uz vannas istabu, jo nebiju mazgājies 5. ned. Sākot ar vakar dienu sākās atkal mocības, jo masiere ir nežēlīga. 
9.V.44. g.
Ar māsiņu palīdzību mēģināju pastaigāt ar kruķiem pa istabu, bet nav spēka un nemāku arī iet.
12.V.44. g.
Esmu jau tik tāļu iemanījies, ka spēju ne tikai pa istabu iet, bet eju arī koridorī un mazgājamā istabā. 
13.V.44. g.
Pēcpusdienā pēkšņi ienāk sieviņa, jo atkal atbraukusi ciemos. Mocītāja masiere nupat kā bij"
1458852,"Dr Stradiņš un Dr Morane.
9.IV.44. g.
Bij sieviņa pie manis ciemā, jūtos slikti, jo biju zaudējis daudz asiņu.
12.IV.44. g.
Jūtos labāk, tikai lielas sāpes un neērtais stāvoklis neļauj nemaz kustēties.
17.IV.44. g.
Bij Jānis ciemos, lielās sāpes mazinājušās, var jau drusku gulēt. Kāja nolaista gultā normālā stāvoklī. 
19.IV.44. g.
Šodien izņēma diegus, jo šuvums ir jau savilcies ciet. Mēģinu kāju kustināt, bet nav spēka.
26.IV.44. g.
Šodien man atkal svētki, jo atbraukusi māsiņa, svainis un Katiņa ciemos.
28.IV.44. g.
No rīta saņēmu atkal vēstuli no sieviņas un man tas ir daudz. Caurmērā saņemu 2 vēstules par nedēļu."
1458851,"15.III.44. g.
Pirmajās lielajās akcijās.
20.III.44. g.
Pirmo akciju noslēgums.
22.III.44. g.
Otrajās lielajās akcijās starp Osvēju un Polocku.
26.III.44. g.
Bandītu ielenkumā uz Dūnas krasta.
27.III.44. g.
Ejot triecienā pāri upei granātu ugunī ar granātas šķembu ķer par kreisās kājas celi. 
28.III.44. g.
Pāred uz lauku lazareti. Barkovicas.
29.III.44. g.
Ar sanitār vilcienu uz Rīgu.
30.III.44. g.
Rīgā ievieto SS Lazaretē Latgales ielā 122–126.
6.IV.44. g.
Ievietoja C. nodaļā pie Dr. Stradiņa un sagatavo operācijai. 
7.IV.44. g.
Operēja un izņēma šķembu un kaulu drumslas."
