File-ID,Transcribed Text
1565021,"39.diena 28, maijs
Pirmdiena"
1565024,"mierīgi, ja neskaita nakts trauksmes, kas bija jāpieredz arī mums, kaut gan uzlidoja vienīgi Berlīnei. Redzams un dzirdams bija viss, dažreiz arī dienā noskatījāmies angļu un amerikāņu lidmašīnu ""parādes"" tieši virs mūsu galvām, lai pēc dažām desmit minūtē noklausītos grāvienu dunoņu. Mēs dienā gājām patvertnē, jo bija bail tādēļ, ka dzīvojām tieši fabrikas rajonā, bet naktis negājām nekur. Negribējās Miku celt augšā no saldā miega, kaut gan dažreiz mūsu papes barakā drebēt drebēja. Pie visa jau ar laiku pierod.
Tad sāka nākt ziņa pēc ziņas par austrumu frontes tuvošanos Oderai. Neviens neticēja, ka ""viņi"" varētu nākt pāri upei. Tomēr kaut kas, varētu teikt zemapziņā, radīja nojautu, ka jābūt uzmanīgiem, jāsāk laikus domāt par bēgļu gaitu turpināšanu vilcienā."
1564987,"11. diena
30. aprīlis
Pirmdiena
Pēc mierīgi pavadītas svētdienas un vienu dienu ilgas atpūtas un vietas Ventdorfā, pirmd un no rīta gribās braukt atkal tālāk. Tomēr kaut kādas instinktīvas biales māc vai tikai esam pietiekoši tālu no krievu frontes. Kučiers domā, ka nav ko steigties ar tālāk braukšanu, amerikāņi tepat nākšot pāri uz mūsu krastu un mēs, tā sakot, bez pašu pūlēm nonāksim viņa ziņā. Mēs pārējie gribam braukt tālāk. Mūsu strīdu izšķir amerikāņu artilērijas šāviņi! Amerikāņi sāk apšaudīt ciema galu. Tā kā mēs esam ciema sākumā, pirmā mājā tad lielgabalu lādiņi sprāst uz lauka, kas ir no mūsu šķūņa ap 100 m. Visi šāviņi krīt precīzi vienā vietā, un to izklaide ir tikai pāra desmit metri. Amerikāņi laikam meklē to vācu lielgabalu, kurš vakar visu nakti un dienu sistemātiski šāva uz amerikāņiem. Vācu lielgabali klusē. Viens 
Elba ..oto 
amerikāņu novērotājs lidmašīnā. Ciema iedzīvotāji salien savās ierīkotās patvertnēs. Mūsu bailes nav lielas. Nanija vēl iet pie ciema vecākā dabūt šaj nedēļai jaunas pārtikas kartiņas. Amerikāņu lielgabalu šāviņi turpinās jau varbūt stundu, arī mūsu kučieram sāk palikt bailes un viņš jūdz zirgus un mēs sākam braukt tālāk. Tā amerikāņu lielgabals palīdzēja mums, dabūt uz tālāk braukšaanu mūsu kučieri."
1564988,"Brauciens iet caur Konlosen ciemu. Šeit dzīvo dažas no Vitenburgas atnākušās latviešu ģimenes. Tie dod padomu palikt uz vietas un tālāk nebraukt. Tā kā kučieris klausa visu ko stāstā no ārpuses pienākušie, bet mums braucējiem netic, bet pats ar savu galvu neko nedomā, tad paiet atkal laiks, līdz izdodas kučieri pievārdot uz tālāk braukšanu. Tā ceļu turpinām caur Lanz-Gandow-Lenzin ciemiem. Nakts mājas uzņemam muzejā Moor ciemā. Nakts māju saimnieks ir laipns. Saimniecība laba. ēkas labas. Iebraucam lielā mūra šķūnī, zirgus ieliek ganības aplokā. Dabūjam olas daudz. Pienu un maizi pirkt, jo saimniece ir kāra uz naudu. Mēs labprāt maksājam, jo marku mums nav žēl. 
Pie šī saimnieka dzīvo no Pozenes apgabala izbēgusi latviete, kas repatriējusies. Satikšanās sarunu un atvadīšanās no šīs latvietes ir sirsnīga."
1564984,"9. diena
21. aprīlis
Sestdiena
Šajā Breese ciemā mums līdzbraucošu vācu kundzi ar 3 bērniem uzmeklē kāds no Wittenberges pilsētas, bērnu palīdzības pārstāvis un uzdod viņai paliks Vittenbergē. Izgulējušies vēlā rītā braucam tālāk. Braucam uz Vittenberge pils., kas visa sašauta. Vēl 
patini
 deg no artilērijas šāviņu aidzedzināti. vācu kundze ar bērniem novietojas paliek Wittenburgē pie radiem Getes ielā. Boris Kreišmans, viņu māsa Natālija Vjalova ar meitu Larisu paliek bēgļu mītnē Birgenschulē. Turpat bēgļu mītnē paliek Botnieks ar kundzi.... dēlu Ilmaru un 3 mēneši vecu meitu. Viņi visi pārliecināti, ka līdz Vittenberģei krievi neatnāks un ja atnāks, tad kaut vai peldus ies pāri Elbai. 
Pēc šo personu izkāpšanas no ratiem, tajos palika tikai 7 pers. ar mantām. Brauciens turpinās tālāk pa ceļam, kas ved tuvu Elbas labajam krastam, līdz vietai, kur varēsim tikt otrā krastā. Nobraukuši apmēram 2 km, aiz pilsētas apstājamies, lai uzvārītu pusdienas un paganītu zirgus Elbas krastā. Nejauši atklājas, ka šeit no labā uz kreisto krastu amerikāņi ar 2 motorlaivām sistemātiski un nepārtraukti pāri upi ceļ vācu karavīrus. (Tikai akravīrus, citus nē!) Redzot šādu skatu mūsu"
1564993,"14. diena
3. maijs
Ceturtdiena
Šorīt atkal kārtējā izskaidrošanās ar kučieri, kāpēc mums jābrauc tālāk. Kučiers negrib braukt. Tomēr izbraucam gan. Braucam par lauku ceļiem. Tikai gar pašu Elbas labo krastu, kurš ir līdzens, bet kreisais krasts ir kalnains un skaists. Tā pa labo krastmalu, pa dažādiem lauku ceļiem nobraucam 7-10 km līdz netīšām uzduramies lielākam ceļam, kurš pēc uzraksta angļu valodā ved uz Elbas tiltu. Pa šo ceļu tilta virzienā brauc bezgala daudz vācu automašīnas, kas līdz pēdējai iespējai pieblīvētas ar atbruņotiem vācu karavīriem. DAudzas mašīnas ar franču, beļģu uz Vāciju atvestiem bij. gūstekņiem un strādniekiem; brauc arī angļu-amerikāņu kara mašīnas, bet samērā reti, brauc arī reti privāti bēgļu rati, kādi esam mēs. tā kā pārtikšana par šo tiltu ir patiešām ticama, mēs iegriežamies uz šī ceļa braucēju straumē (tas ir ap plkst. 12 dienā). Pēc apmēram 1/2 st. tekoša brauciena braucējiem ir jānovietojas ceļa malā rindā, jo ceļš tālāk uz tilta pusi ir jau pieblīvēts ar braucējiem, kas visi rindā tikai pa brīžiem mazdrusciņ pakustās uz priekšu. No šīs vietas, kur mēs iestājamies sablīvētā rindā līdz tiltam bija ap 5-6 km un šo gabalu mēs sablīvētā rindā un retiem brīžiem braucam līdz plkst. 24, tā tad 12 stundas (t.i. caurmērā stundā 1/2 km). Vispār šis ceļa gabals no vietas, kur mēs uzbraucām uz šī ceļa līdz pat tiltam, kopgarumā 8-10 km.,"
1565033,"Krievi, bet no vakara arī angļi un amerikāņi.Mēs gribējām doties pretim pēdējiem. Kā mēs tos satiksim, vai tas izdosies un kādas grūtības un briesmas mūs sagaida, par to varēja domāt, bet varēja arī nedomāt. Grozāms nekas tā kā tā nebija.Bija jāpaļaujas liktenim. Pārējie Halles latvieši  nezināja citas izejas kā cerēt uz Medņa zirgiem un Zigfrīda ratiem. Mednis pats katru dienu jautāja man, vai es esot jau ratus dabūjis. Toručs- es šo iekopēju, glabāju pašām beigām. Rati bija jāprasa tā, lai tos arī dabūtu tad, kad tos patiesi vajadzēs."
